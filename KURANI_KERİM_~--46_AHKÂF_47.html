<!doctype html>
<html>
<head>
  <meta http-equiv="content-type" content="text/html; charset=utf-8">
  <title>46 AHKÂF</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>46 AHKÂF</h1><br/><p>46 AHKÂF-1: Hâ mîm.</p><p>46 AHKÂF-2: Kitab&#39;ın indirilmesi, Azîz ve Hakîm olan Allah tarafındandır.</p><p>46 AHKÂF-3: Gökleri ve yeri ve ikisinin arasındakileri ancak hak ile yarattık. Ve bilinen (tespit edilen) bir zamana kadar. Ve onlar ki, uyarıldıkları şeylerden yüz çeviren kâfirlerdir.</p><p>46 AHKÂF-4: De ki: “Allah&#39;tan başka taptıklarınızı gördünüz mü?” Onların yeryüzünde ne yarattıklarını bana gösterin. Yoksa onların göklerde ortağı mı var? Eğer siz sadıklarsanız (doğru söyleyenlerseniz) bana, bundan evvelki bir kitap ve ilimden (ilmî) bir eser getirin.”</p><p>46 AHKÂF-5: Allah&#39;tan başkasına dua edenden daha dalâlette kim vardır? Kıyâmet gününe kadar, ona kimse icabet etmez. Ve onlar (putlar), onların dualarından gâfildirler (habersizdirler).</p><p>46 AHKÂF-6: İnsanlar haşrolundukları (biraraya getirildikleri) zaman (putlar) onlara düşman oldular. Ve onların ibadetlerini inkâr ettiler (kabul etmediler).</p><p>46 AHKÂF-7: Ve onlara âyetlerimiz beyan edilerek (açıklanarak) okunduğu zaman kâfirler, (âyetlerimiz) onlara gelince, hak (âyetlerimiz) için: “Bu, apaçık bir sihirdir.” dediler.</p><p>46 AHKÂF-8: Yoksa “Onu uydurdu.” mu diyorlar? De ki: “Eğer onu ben uyduruyorsam, o taktirde Allah&#39;tan bana gelecek bir şeye siz mani olamazsınız. O, O&#39;nun (Kur&#39;ân) hakkında daldığınız şeyleri (yaptığınız iftiraları) en iyi bilir. Benimle sizin aranızda O&#39;na (Kur&#39;ân-ı Kerim&#39;e) şahit olarak O (Allah) yeter. Ve O; Gafur&#39;dur, Rahîm&#39;dir.</p><p>46 AHKÂF-9: “Ben diğer resûllerden farklı bir (bidat) ortaya çıkarmış değilim.” de. Ve bana ve size ne yapılacağını ben bilemem. Ben sadece bana vahyedilene tâbî olurum. Ve ben apaçık bir nezirden başka bir şey değilim.</p><p>46 AHKÂF-10: De ki: “Gördünüz mü? Ya o Kur&#39;ân, Allah&#39;ın katından ise ve siz O&#39;nu inkâr ettinizse? Ve İsrailoğullarından bir şahit O&#39;nun misline şahit olduysa, böylece îmân ettiyse ve siz de büyüklük tasladıysanız? Muhakkak ki Allah, zalimler kavmini hidayete erdirmez.</p><p>46 AHKÂF-11: İnkâr edenler, âmenû olanlara: “Eğer O hayırlı olsaydı, O&#39;na (saygıda, îmânda) bizi geçemezlerdi.” dediler. O&#39;nunla (Kur&#39;ân&#39;la) hidayete eremeyince o zaman “Bu, eski bir yalandır.” diyecekler.</p><p>46 AHKÂF-12: Ve O&#39;ndan (Kur&#39;ân&#39;dan) önce îmâm ve rahmet olarak Hz. Musa&#39;nın kitabı (Tevrat) vardır. Bu, Arap lisanı ile (Hz. Musa&#39;nın kitabını) tasdik eden bir kitaptır. Zalimleri uyarmak ve muhsinleri müjdelemek içindir.</p><p>46 AHKÂF-13: Muhakkak ki onlar “Rabbimiz Allah&#39;tır.” dediler. Sonra onlar (Allah&#39;a) istikamet üzere oldular. Artık onlara korku yoktur. Ve onlar mahzun olmazlar.</p><p>46 AHKÂF-14: İşte onlar cennet ehlidirler. Orada ebedî kalacak olanlardır, yapmış olduklarının karşılığı (mükâfatı) olarak.</p><p>46 AHKÂF-15: İnsana, anne ve babasına ihsanla davranmasını vasiyet ettik. Annesi onu güçlükle taşıdı ve onu güçlükle doğurdu. Ve onun taşınması ve sütten kesilmesi 30 aydır. Nihayet erginlik çağına ulaştığı zaman 40 yaşını tamamladı. Şöyle dedi: “Rabbim! Bana, anne ve babama verdiğin ni&#39;metlere şükretmekte, Senin razı olduğun salih amel (nefs tezkiyesi) yapmakta beni başarılı kıl. Ve zürriyetimi ıslâh et. Muhakkak ki ben, Sana tövbe ettim ve muhakkak ki ben (Sana) teslim olanlardanım.”</p><p>46 AHKÂF-16: İşte onlar ki, onlardan yaptıklarını en güzel şekilde kabul ederiz (1&#39;e 700&#39;e kadar derece veririz). Ve onların günahlarına cevaz vermeyiz (örteriz, sevaba çeviririz). Onlar cennet ehli arasındadırlar. Onların vaadolundukları şey gerçek bir vaaddir.</p><p>46 AHKÂF-17: Ve o, anne ve babasına: “İkinize de off (ikinizden de bıktım), daha önce (nice) nesiller gelip geçmişken, benim topraktan diriltilerek çıkarılacağımı mı vaadediyorsunuz?” dedi. Ve onlar (anne ve babası) Allah&#39;tan yardım isteyerek: “Kendine yazık (ediyorsun), îmân et. Muhakkak ki Allah&#39;ın vaadi haktır.” (dediler). Bunun üzerine (o) şöyle dedi: “Bu, evvelkilerin masallarından başka bir şey değildir.”</p><p>46 AHKÂF-18: İşte onlar ki, onlardan evvel gelip geçmiş olan cin ve insan toplumlarında, üzerlerine (azap) sözü hak olmuştur. Muhakkak ki onlar, hüsranda olanlardır.</p><p>46 AHKÂF-19: Ve herkes için, amellerinden dolayı dereceler vardır, onlara amellerinin (karşılığının) ödenmesi için. Ve onlara zulmedilmez.</p><p>46 AHKÂF-20: Ve o gün kâfirler ateşe arzedilirler: “Siz dünya hayatınızda (size göre) güzel şeylerinizi tükettiniz. Ve onunla metalandınız (sefa sürdünüz). Artık bugün alçaltıcı bir azapla cezalandırılacaksınız. Yeryüzünde haksız yere kibirlendiğiniz ve fasıklık yapmış olduğunuz için.</p><p>46 AHKÂF-21: Ad (Kavmi)nin kardeşini hatırla! Ahkâf&#39;taki kavmini uyarmıştı. Ondan önce ve sonra “Allah&#39;tan başkasına kul olmayın!” diye uyaran bir çok nezirler gelip geçmişti. Gerçekten ben büyük günün azabının üzerinize olmasından korkarım.</p><p>46 AHKÂF-22: Sen bizi ilâhlarımızdan döndürmek için mi bize geldin? Eğer sen sadıklardan (doğru söyleyenlerden) isen, o zaman bize vaadettiğin şeyi (azabı) getir.” dediler.</p><p>46 AHKÂF-23: Dedi ki: “O ilim (o azabın bilgisi) ancak, Allah&#39;ın katındadır. Ve ben onunla gönderildiğim şeyi size tebliğ ediyorum. Fakat ben sizi cahillik eden bir kavim olarak görüyorum.</p><p>46 AHKÂF-24: Fakat onu (azabı) vadilerine doğru yönelen bulutu gördükleri zaman, “Bu bize yağmur yağdıracak bir buluttur.” dediler. Hayır o, kendisini acele istediğiniz şey, içinde elîm azap olan bir rüzgârdır (fırtınadır).</p><p>46 AHKÂF-25: O Rabbinin emriyle herşeyi dumura uğratır (yok eder). Böylece sabahleyin onların meskenlerinden başka hiçbir şey görünmez oldu. Mücrim kavmi, işte böyle cezalandırırız.</p><p>46 AHKÂF-26: Ve andolsun ki Biz, onlara size dahi vermediğimiz imkânları verdik. Ve onlara işitme, görme hassaları ve idrak verdik. Fakat işitme ve görme hassaları onlara fayda sağlamadı. Ve idrakleri de onlara bir şey sağlamadı. Allah&#39;ın âyetlerini bilerek inkâr ediyorlardı. Ve alay etmiş oldukları şey onları kuşattı.</p><p>46 AHKÂF-27: Ve andolsun, sizin etrafınızdaki beldelerden pekçoğunu helâk ettik. Ve âyetleri açıkladık ki, belki böylece onlar dönerler diye.</p><p>46 AHKÂF-28: Allah&#39;tan başka, yakınlık sağlaması için ilâhlar ittihaz ettikleri zaman onlara yardım etmeleri gerekmez miydi? Hayır (putlar), onlardan saptılar (uzaklaştılar). İşte bu, onların yalanları ve iftira etmiş oldukları şeydir.</p><p>46 AHKÂF-29: Cinlerden bir grubu sana yöneltmiştik, Kur&#39;ân&#39;ı dinlemeleri için. Onun huzuruna geldikleri zaman “Susun, dinleyin!” dediler. Sonra (Kur&#39;ân-ı Kerim okuması) bitirilince kendi kavimlerine uyarıcılar olarak döndüler.</p><p>46 AHKÂF-30: Onlar: “Ey kavmimiz! Muhakkak ki biz, Hz. Musa&#39;dan sonra indirilen, onların elindekini tasdik eden Hakk&#39;a ulaştıran ve Tarîki Mustakîm&#39;e hidayet eden bir kitap dinledik.” dediler.</p><p>46 AHKÂF-31: Ey kavmimiz! Allah&#39;ın davetçisine icabet edin. Ve O&#39;na îmân edin ki, sizin günahlarınızı bağışlasın ve mağfiret etsin (sevaba çevirsin). Ve sizi elîm azaptan korusun.</p><p>46 AHKÂF-32: Ve Allah&#39;ın davetçisine icabet etmeyen kimse, yeryüzünde (Allah&#39;ı) aciz bırakacak değildir. Ve onun Allah&#39;tan başka dostları yoktur. İşte onlar apaçık dalâlet içindedirler.</p><p>46 AHKÂF-33: Onlar, gökleri ve yeri yaratanın Allah olduğunu görmediler mi? Ve O, onları yaratmaktan yorulmaz. Ölüleri diriltmeye kaadirdir. Evet, muhakkak ki O, herşeye kaadirdir.</p><p>46 AHKÂF-34: Ve o gün kâfirler ateşe arz olunurlar. Bu gerçek değil mi? (denince): “Evet, Rabbimize andolsun (ki gerçek).” dediler. (Allah): “Öyleyse inkârlarınız sebebiyle azabı tadın.” dedi.</p><p>46 AHKÂF-35: Öyleyse ulûl&#39;azm olan resûller gibi sabret. Ve onlar için acele etme. O gün vaadolundukları şeyi (azabı) gördükleri zaman gündüzün bir saatinden fazla kalmamış gibi olurlar. (Bu) bir tebliğdir. Artık fasıklar topluluğundan başkası helâk edilir mi?</p></div>
</body>
</html>
