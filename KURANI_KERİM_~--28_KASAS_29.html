<!doctype html>
<html>
<head>
  <meta http-equiv="content-type" content="text/html; charset=utf-8">
  <title>28 KASAS</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>28 KASAS</h1><br/><p>28 KASAS-1: Tâ, Sîn, Mîm.</p><p>28 KASAS-2: Bunlar, Kitab-ı Mübîn&#39;in (Açıklayan Kitab&#39;ın) Âyetleri&#39;dir.</p><p>28 KASAS-3: Musa (A.S) ve firavunun haber(ler)inden, mü&#39;min bir kavim için hak ile (gerçek olarak) sana okuyacağız.</p><p>28 KASAS-4: Firavun, gerçekten yeryüzünde (Mısır&#39;da hükümdardı) ve halkını gruplara ayırdı. Onların bir kısmını (yahudileri) güçsüz bırakıyor, onların oğullarını boğazlatıyor, kızlarını (kadınlarını) canlı bırakıyor(du). Muhakkak ki o, fesat çıkaranlardandı.</p><p>28 KASAS-5: Ve Biz, yeryüzünde güçsüz olanları ni&#39;metlendirmek ve onları imamlar kılmak ve varisler yapmak istiyoruz (istiyorduk).</p><p>28 KASAS-6: Ve onları, yeryüzünde (orada) yerleştirip, kuvvetli kılmak ve firavuna, Haman&#39;a ve ikisinin ordusuna, onlardan (İsrailoğulları&#39;ndan) hazar ettikleri (çekindikleri) şeyi göstermek (istedik).</p><p>28 KASAS-7: Ve Musa (A.S)&#39;ın annesine şöyle vahyettik: &quot;Onu emzirmesini ve onun için korktuğu zaman onu nehre atmasını (bırakmasını). Ve sen korkma, mahzun olma (üzülme). Muhakkak ki Biz, onu sana döndüreceğiz. Ve onu mürselinlerden (resûllerden) kılacağız.&quot;</p><p>28 KASAS-8: Böylece firavun ailesi onu, onlara düşman ve başlarına dert olarak bulup aldı. Muhakkak ki firavun, Haman ve o ikisinin ordusu, kasten suç işleyenlerdi.</p><p>28 KASAS-9: Ve hanımı firavuna şöyle dedi: &quot;Bana ve sana göz aydın olsun, onu öldürmeyin belki bize faydası olur veya onu evlât ediniriz.&quot; Ve onlar, (gerçeğin) farkında değillerdi.</p><p>28 KASAS-10: Ve Musa (A.S)&#39;ın annesi gönlü boş olarak sabahladı. Mü&#39;minlerden olması için onun kalbini Bize bağlamasaydık (rabıta kurmasaydık), az daha (durumu) açıklayacaktı.</p><p>28 KASAS-11: Ve (Musa (A.S)&#39;ın annesi) onun ablasına: &quot;Onu takip et.&quot; dedi. Böylece onlar farkında değilken, onu uzaktan gözetledi.</p><p>28 KASAS-12: Ve daha önce ona (başka) süt annelerini haram kıldık (süt emmemesini sağladık). (Onun ablası, firavunun ailesine): &quot;Ona kefil olacak (bakımını üstlenecek) bir aileye sizi ulaştırmak için delâlet (yardım) edeyim mi? Ve onlar, onu (bebeği) iyi yetiştirir.&quot; dedi.</p><p>28 KASAS-13: Böylece onu annesine geri verdik, gözü aydın olsun ve mahzun olmasın ve Allah&#39;ın vaadinin hak olduğunu bilsin diye. Ve lâkin onların çoğu bilmezler.</p><p>28 KASAS-14: Ve erginlik çağına erişip kemâle erdiği zaman, ona hikmet ve ilim verdik. Ve muhsinleri, Biz işte böyle mükâfatlandırırız.</p><p>28 KASAS-15: Ve (Hz. Musa, kendisine hikmet verilmeden önce) şehir halkı gaflette olduğu bir zamanda (kimse farkında olmadan) şehre girdi. Orada dövüşen iki adam buldu. Biri kendi tarafından, diğeri ona düşman taraftan. O zaman onun (Musa (A.S)&#39;ın) tarafından olan, düşmanına karşı ondan yardım istedi. Bunun üzerine Musa (A.S) onu yumrukladı (öldürdü). Böylece (ölüm) kaza edildi (hüküm yerine geldi). Musa (A.S): &quot;Bu şeytanın işidir. Muhakkak ki o, apaçık dalalette bırakan bir düşmandır.&quot; dedi.</p><p>28 KASAS-16: &quot;Rabbim, ben nefsime zulmettim, artık beni mağfiret et.&quot; dedi. Böylece onu mağfiret etti. Muhakkak ki O; Gafûr&#39;dur (mağfiret eden), Rahîm&#39;dir (Rahîm esmasıyla tecelli eden).</p><p>28 KASAS-17: (Musa A.S): &quot;Rabbim beni ni&#39;metlendirdiğin şeyler sebebiyle, bundan sonra ben asla mücrimlere arka çıkmayacağım (yardımcı olmayacağım).</p><p>28 KASAS-18: Böylece şehirde (etrafı) gözleyerek sabahladı. Fakat dün yardım isteyen kişi ondan (tekrar) yardım istediği zaman (Musa A.S) ona: &quot;Muhakkak ki sen, apaçık azgınsın.&quot; dedi.</p><p>28 KASAS-19: Böylece ikisinin de düşmanı olan adamı yakalamak istediği zaman: &quot;Ey Musa! Dün öldürdüğün kişi gibi beni de öldürmek mi istiyorsun? Eğer (öldürmek) istiyorsan, o taktirde sen yeryüzünde sadece bir zorba olursun. Ve sen, barıştıranlardan olmak istemiyorsun.&quot; dedi.</p><p>28 KASAS-20: Ve şehrin öbür ucundan bir adam koşarak geldi: &quot;Ey Musa! (Kavmin) ileri gelenleri mutlaka seni öldürme emrini vermek için konuşuyorlar. Öyleyse hemen (şehirden) çık. Muhakkak ki ben, sana öğüt verenlerdenim.&quot; dedi.</p><p>28 KASAS-21: Böylece oradan korkuyla (etrafını) gözleyerek çıktı: &quot;Rabbim, beni (bu) zalimler kavminden kurtar.&quot; dedi.</p><p>28 KASAS-22: Ve (Musa A.S), Medyen (şehri) tarafına döndüğü zaman &quot;Rabbimin beni sevva edilmiş yola hidayet etmesini (ulaştırmasını) umarım.&quot; dedi.</p><p>28 KASAS-23: Ve Medyen suyuna vardığı zaman, su almakta olan bir insan topluluğu buldu ve onlardan başka, (hayvanlarını suya gitmekten) engelleyen iki kadın buldu. Onlara: &quot;Sizin haliniz (derdiniz) nedir?&quot; dedi. (O iki kadın): &quot;Çobanlar (sürüleriyle) çekilmedikçe biz (hayvanlarımızı) sulayamayız. Ve bizim babamız çok ihtiyar.&quot; dediler.</p><p>28 KASAS-24: Böylece ikisinin (sürüsünü) suladı, sonra gölgeye döndü ve &quot;Rabbim muhakkak ki ben, bana hayır olarak indirdiğin herşeye fakirim (muhtacım).&quot; dedi.</p><p>28 KASAS-25: İkisinden biri, haya ederek (utanarak) ona geldi: &quot;Muhakkak ki babam, bizim (sürümüzü) sulamandan dolayı bir ecirle mükâfatlandırmak için seni davet ediyor.&quot; dedi. Ve (Musa A.S), ona geldiği zaman hikâyesini anlattı. (İhtiyar adam): &quot;Korkma! (Artık) sen, zalimler kavminden kurtuldun.&quot; dedi.</p><p>28 KASAS-26: İki kızdan biri: &quot;Ey babacığım! Onu ücretle tut. Muhakkak ki o, ücretle tuttuklarından daha hayırlı, sağlam ve emindir.&quot; dedi.</p><p>28 KASAS-27: (Yaşlı adam): &quot;Gerçekten ben, işte bu iki kızımdan birini sana nikâhlamak istiyorum, bana ücretle sekiz yıl çalışmana karşılık. Eğer on yılı tamamlarsan o da senden (bir lütuftur). Ve ben, seni mecbur etmek istemem. İnşaallah beni salihlerden bulacaksın.&quot;</p><p>28 KASAS-28: (Musa A.S): &quot;Bu seninle benim aramdadır. İki süreden hangisini kada edersem (yerine getirirsem), artık bana bir düşmanlık oluşmasın. Ve Allah, konuştuklarımıza vekildir.&quot; dedi.</p><p>28 KASAS-29: Böylece Musa (A.S), süresini tamamladığı zaman ailesi ile (yürüyerek) yola çıktı. Tur dağı tarafında bir ateş farketti. Ailesine: &quot;Durup bekleyin. Gerçekten ben bir ateş gördüm. Belki size oradan bir haber veya alevli bir ateş getiririm. Böylece siz ısınasınız diye.&quot; dedi.</p><p>28 KASAS-30: Böylece oraya geldiği zaman vadinin sağ tarafından, mübarek yerdeki ağaçtan nida edildi: &quot;Ey Musa! Muhakkak ki Ben, âlemlerin Rabbi Allah&#39;ım.&quot;</p><p>28 KASAS-31: &quot;Ve asanı at!&quot; Bunun üzerine (asasını atınca), onun yılan gibi hareket ettiğini gördü. Arkasına bakmadan dönüp kaçtı. &quot;Ey Musa, (geri) dön! Ve korkma, muhakkak ki sen emniyette olanlardansın!&quot;</p><p>28 KASAS-32: Elini koynuna sok, onu kusursuz beyaz olarak çıkar. Korkudan (emin ol), kanatlarını (kollarını) kendine çek. Bu ikisi, senin Rabbinden, firavuna ve onun (kavminin) ileri gelenlerine iki burhandır (delildir). Muhakkak ki onlar, fasık bir kavimdir.</p><p>28 KASAS-33: (Musa A.S): &quot;Rabbim, ben gerçekten onlardan birisini öldürdüm. Bu sebeple beni öldürmelerinden korkuyorum.&quot; dedi.</p><p>28 KASAS-34: Ve kardeşim Harun ki o, lisan bakımından benden daha fasihtir. Ve onu, beni tasdik edici ve yardımcı olarak benimle beraber gönder. Ben, gerçekten beni tekzip etmelerinden (yalanlamalarından) korkuyorum.</p><p>28 KASAS-35: (Allahû Tealâ): &quot;Kardeşinle senin gücünü arttıracağız ve ikinizi sultan kılacağız. Ve böylece onlar, âyetlerimize (mucizelerimize) ulaşamayacaklar (onlara karşı koyamayacaklar). Siz ikiniz ve size tâbî olanlar, gâlip olanlarsınız.&quot; dedi.</p><p>28 KASAS-36: Böylece Musa (A.S), apaçık âyetlerimizi getirdiği zaman: &quot;Bu, uydurulmuş sihirden başka bir şey değil ve biz evvelki atalarımızdan bunu duymadık.&quot; dediler.</p><p>28 KASAS-37: Ve Musa (A.S): &quot;Rabbim, kimin kendi katından hidayet ile geldiğini ve dünya yurdunun sonucunun kimin olacağını daha iyi bilir. Muhakkak ki zalimler, felâha (kurtuluşa) ermezler.&quot; dedi.</p><p>28 KASAS-38: Ve firavun: &quot;Ey ileri gelenler! Ben, sizin için benden başka bir ilâh bilmiyorum. Benim için ıslak toprak üzerine ateş yak (tuğla pişir). Böylece bana (yüksek) bir kule yap. Belki ben Musa&#39;nın ilâhına muttali olurum. Ve ben, onun mutlaka yalancılardan olduğunu zannediyorum.&quot; dedi.</p><p>28 KASAS-39: Ve o ve onun orduları, yeryüzünde haksız yere kibirlendiler. Ve kendilerinin, bize rücu ettirilmeyeceklerini (döndürülmeyeceklerini) zannettiler.</p><p>28 KASAS-40: Sonra onu ve onun ordularını, yakalayıp denize attık. Bunun üzerine zalimlerin akıbetinin nasıl olduğuna bak!</p><p>28 KASAS-41: Ve Biz, onları ateşe davet eden imamlar (önderler) kıldık. Ve kıyâmet günü onlara yardım olunmaz.</p><p>28 KASAS-42: Ve bu dünyada arkalarından lâneti onlara ulaştırdık. Ve kıyâmet günü onlar, (Allah&#39;ın rahmetinden) uzaklaştırılmış olanlardandır.</p><p>28 KASAS-43: Ve andolsun ki evvelki nesilleri helâk ettikten sonra Musa (A.S)&#39;a, insanlar için basiretleri açılsın (kalp gözleri görmeye başlasın) ve hidayet rehberi ve rahmet olsun (Rahîm esması tecelli etsin) diye Kitab&#39;ı (Tevrat&#39;ı) verdik. Umulur ki böylece onlar, tezekkür ederler.</p><p>28 KASAS-44: Ve sen (ey Muhammed)! Musa&#39;ya emri kada ettiğimiz zaman, garb tarafında değildin. Ve sen, şahitlerden (olayı görenlerden) de değildin.</p><p>28 KASAS-45: Ve lâkin (birçok) nesiller inşa ettik (oluşturduk). Onların ömürleri uzun oldu. Sen Medyen halkı arasında olmadığın (halde), onlara (sahâbeye) âyetlerimizi okuyorsun. Fakat (o haberleri sana) gönderen, Biziz.</p><p>28 KASAS-46: Ve Biz, (Hz. Musa&#39;ya) nida ettiğimiz zaman, sen Tur Dağı&#39;nın yanında değildin. Fakat Rabbinden bir rahmet olarak, senden önce kendilerine bir nezir (uyarıcı, peygamber) gelmemiş olan bir kavmi inzar etmen (uyarman) içindir. Umulur ki böylece onlar tezekkür ederler.</p><p>28 KASAS-47: Ve eğer elleriyle takdim ettikleri (yaptıkları) sebebiyle onlara bir musîbet isabet ederse: &quot;Rabbimiz keşke bize bir resûl gönderseydin böylece biz, Senin âyetlerine tâbî olur ve mü&#39;minlerden olurduk.&quot; diyecek olmasalardı (seni Nebî-Resûl olarak göndermezdik).</p><p>28 KASAS-48: Böylece onlara katımızdan hak geldiği zaman: &quot;Musa&#39;ya verilenler (mucizeler) gibi ona da verilseydi olmaz mıydı?&quot; dediler. Musa&#39;ya verilenleri daha önce inkâr etmediler mi? &quot;İki büyü birbirini güçlendirdi (destekledi). Ve muhakkak ki biz hepsini inkâr edenleriz.&quot; dediler.</p><p>28 KASAS-49: (Onlara) de ki: &quot;Eğer siz, sadıklardan (doğru söyleyenlerden) iseniz Allah&#39;ın katından, o ikisinden daha çok hidayete erdiren bir kitap getirin, ona tâbî olayım.&quot;</p><p>28 KASAS-50: Bundan sonra eğer sana icabet etmezlerse (senin hidayete erdirme davetine uymazlarsa), bil ki onlar heveslerine tâbîdirler. Allah&#39;tan bir hidayetçi olmaksızın (hidayetçiye değil de) kendi heveslerine tâbî olandan daha çok dalâlette kim vardır? Muhakkak ki Allah, zalimler kavmini hidayete erdirmez.</p><p>28 KASAS-51: Ve andolsun ki, tezekkür etsinler diye sözü (âyetlerimizi) ardarda onlara ulaştırdık.</p><p>28 KASAS-52: Ondan önce kendilerine kitap verdiklerimiz, O&#39;na (Kur&#39;ân-ı Kerim&#39;e) îmân ederler.</p><p>28 KASAS-53: Ve onlara (Kur&#39;ân) okunduğu zaman: &quot;O&#39;na îmân ettik, muhakkak ki O, Rabbimizden haktır. Biz, ondan önce de muhakkak ki (Allah&#39;a) teslim olanlardık.&quot; dediler.</p><p>28 KASAS-54: İşte onlardır ki; onlara sabırları sebebiyle ecirleri (sevapları) iki kat verilir. Ve onlar, seyyiati (kötülüğü) hasenat (iyilik) ile savarlar. Ve onlara verdiğimiz (manevî) rızıktan infâk ederler.</p><p>28 KASAS-55: Ve onlar, boş lâf işittikleri zaman yüz çevirdiler ve: &quot;Bizim amelimiz bize, sizin ameliniz sizedir. Selâm sizin üzerinize olsun. Biz cahillerle (beraber olmak) istemeyiz (ilgilenmeyiz).&quot; dediler.</p><p>28 KASAS-56: Muhakkak ki sen, sevdiğin kişiyi hidayete erdiremezsin (onun ruhunu Allah&#39;a ulaştıramazsın). Fakat Allah, dilediğini hidayete erdirir. Ve O, muhtedileri (hidayete erenleri) daha iyi bilir.</p><p>28 KASAS-57: Ve: &quot;Eğer seninle beraber hidayete tâbî olursak (Allah&#39;a ulaşmayı dilersek), yerimizden atılırız (yurdumuzdan kovuluruz).&quot; dediler. Onları, katımızdan rızık olarak her çeşit üründen toplanıp, onlara getirildiği haram kılınan (hürmet edilen yerde, haremde) yerde emin olarak yerleştirmedik mi? Fakat onların çoğu (Allah tarafından olduğunu) bilmezler.</p><p>28 KASAS-58: Ve azarak, maişetlerine şükretmeyen nice ülkeyi helâk ettik. İşte bunlar, onların meskenleri, onlardan sonra (çok) az bir süre hariç, iskân edilmedi (oturulmadı). Ve Biz, onların varisleri, Biziz.</p><p>28 KASAS-59: Ve senin Rabbin, ülkelere, onların ana şehirlerine, onlara âyetlerimizi okuyan bir resûl göndermedikçe helâk edici olmadı. Ve Biz, onun halkı zalim olmadıkça (zulmetmedikçe) ülkeleri helâk edici olmadık.</p><p>28 KASAS-60: Ve size verilmiş olan herşey aslında dünya hayatının meta&#39;ıdır (malıdır) ve ziynetidir (süsüdür). Ve Allah&#39;ın katında olanlar daha hayırlı ve daha bakîdir (kalıcıdır). Hâlâ akıl etmez misiniz?</p><p>28 KASAS-61: Öyleyse güzel vaadde bulunduğumuz ve böylece ona kavuşan kimse, dünya hayatının meta&#39;ı (malı) ile metalandırdığımız, sonra kıyâmet günü (hesaba çekilmek üzere) hazır bulundurulanlardan olan kimse gibi midir?</p><p>28 KASAS-62: Ve o gün onlara (Allah) nida edecek: &quot;Zanda bulunduğunuz Benim ortaklarım nerede?&quot; diyecek.</p><p>28 KASAS-63: Üzerlerine azap sözü hak olanlar: &quot;Rabbimiz, azdırdıklarımız işte bunlar. Kendimiz azdığımız gibi onları da azdırdık. Onlardan berî olduğumuzu (kurtulduğumuzu) Sana arz ederiz. Onlar, bize tapmıyorlardı (nefslerine uyuyorlardı).&quot; dediler.</p><p>28 KASAS-64: Ve onlara: &quot;Ortaklarınızı çağırın!&quot; dendi. Bunun üzerine onlar çağırdılar. Fakat onlara icabet etmediler ve azabı gördüler. Keşke onlar, hidayete ermiş olsalardı.</p><p>28 KASAS-65: Ve o gün Allah, onlara nida edecek: &quot;O zaman (hayattayken) mürsellere (resûllere), ne cevap verdiniz?&quot; diyecek.</p><p>28 KASAS-66: İzin günü artık onlara haberler (amel defterleri, rakamlı kitap) kapanmıştır. Bundan sonra onlara sorulmaz (sorgulanmazlar).</p><p>28 KASAS-67: Artık (mürşidin önünde) tövbe eden ve (ikinci defa) âmenû olup, salih amel (nefs tezkiyesi) yapanın, bu sebeple felâha erenlerden olması umulur.</p><p>28 KASAS-68: Ve Rabbin, dilediğini yaratır ve seçer. Ve seçim hakkı onlara ait değildir. Allah Sübhan&#39;dır (münezzehtir) ve (onların) şirk koştukları şeylerden yücedir.</p><p>28 KASAS-69: Ve senin Rabbin, onların sinelerinde gizli olan şeyi ve alenî olan (gizlemedikleri) şeyi bilir.</p><p>28 KASAS-70: Ve O Allah&#39;tır ki; O&#39;ndan başka İlâh yoktur. Evvelde ve ahirde (dünyada ve ahirette) hamd, O&#39;na aittir. Ve hüküm, O&#39;nundur. Ve O&#39;na döndürüleceksiniz.</p><p>28 KASAS-71: De ki: &quot;Gördünüz mü (düşündünüz mü)? Eğer Allah geceyi sizin üzerinizde kıyâmet gününe kadar devamlı kılsaydı, Allah&#39;tan başka size ışığı getirecek İlâh kimdir? Hâlâ işitmeyecek misiniz?</p><p>28 KASAS-72: De ki: &quot;Gördünüz mü (düşündünüz mü?) Eğer Allah, gündüzü sizin üzerinizde kıyâmete kadar devamlı kılsaydı, Allah&#39;tan başka size, içinde sükûn bulduğunuz (dinlendiğiniz) geceyi getirecek İlâh kimdir? Hâlâ görmeyecek misiniz?&quot;</p><p>28 KASAS-73: Ve rahmetinden (olmak üzere) sizin için, içinde sükûn bulasınız (dinlenesiniz) diye ve O&#39;nun fazlından isteyesiniz diye geceyi ve gündüzü kıldı (yarattı). Ve umulur ki siz böylece şükredersiniz.</p><p>28 KASAS-74: Ve o gün (Allah) onlara nida edecek (seslenecek): &quot;Zanda bulunduğunuz ortaklarım nerede?&quot; diyecek.</p><p>28 KASAS-75: Ve bütün ümmetlerden bir şahit çekip çıkardık (seçtik). Sonra da: &quot;Burhanlarınızı (delillerinizi) getirin.&quot; dedik. Böylece hakkın Allah&#39;a ait olduğunu bildiler (anladılar). Ve uydurmuş oldukları şeyler onlardan sapıp uzaklaştı.</p><p>28 KASAS-76: Karun, Musa (A.S)&#39;ın kavmindendi. Sonra onlara karşı azdı. Ona hazineler verdik. Öyle ki gerçekten onun anahtarlarını mutlaka kuvvetli bir topluluk zor taşıyordu. Kavmi ona &quot;Sevinme (gururlanma), muhakkak ki Allah şımaranları (gururlananları) sevmez.&quot; demişti.</p><p>28 KASAS-77: Ve Allah&#39;ın sana verdiği şeylerin içinde bulunan ahiret yurdunu iste. Ve dünyadan nasibini (de) unutma. Allahû Tealâ&#39;nın sana ihsan ettiği gibi sen de ihsan et (karşılıksız ver). Ve yeryüzünde fesat isteme (çıkartma). Muhakkak ki Allah, müfsidleri (fesat çıkaranları) sevmez.</p><p>28 KASAS-78: (Karun): &quot;O (servet) ancak bendeki ilim sebebiyle bana verildi.&quot; dedi. Ondan önce, &quot;Allah&#39;ın ondan daha kuvvetli (güçlü) olan ve ondan daha çok şey toplayan nesilleri (zenginleri) helâk etmiş olduğunu&quot; bilmiyor mu? Ve mücrimlere günahlarından sorulmaz.</p><p>28 KASAS-79: Böylece ziyneti ile (büyük bir ihtişam ile) kavminin karşısına çıktı. Dünya hayatını isteyenler: &quot;Keşke Karun&#39;a verilenler kadar bizim de olsaydı. Muhakkak ki o gerçekten en büyük hazzın sahibidir.&quot; dediler.</p><p>28 KASAS-80: Ve ilim verilenler: &quot;Size yazıklar olsun! Âmenû olan ve salih amel (nefs tezkiyesi) yapanlar için Allah&#39;ın sevabı daha hayırlıdır. Buna (hayırlı sevaba), sabredenlerden başkası mülâki olmaz (kavuşturulmaz).&quot; dediler.</p><p>28 KASAS-81: Sonra, onu ve onun sarayını yere geçirdik. Onun Allah&#39;tan başka yardım edecek bir (dost) grubu yoktu ve yardım edilenlerden olmadı.</p><p>28 KASAS-82: Ve dün onun yerinde olmayı temenni edenler, sabahlayınca &quot;Vay! Öyleyse Allah, kullarından dilediğinin rızkını genişletir ve daraltır (takdir eder). Eğer Allah bizi ni&#39;metlendirmiş olmasaydı, mutlaka bizi de yere geçirirdi. Vay! Demek ki kâfirler, felâha ermez.&quot; dediler.</p><p>28 KASAS-83: İşte bu ahiret yurdu ki onu, yeryüzünde üstün olmak ve fesat çıkarmak istemeyenlere tahsis ederiz. Akıbet (güzel sonuç) muttekîlerindir (takva sahiplerinindir).</p><p>28 KASAS-84: Kim hasenat ile (pozitif dereceler ile) gelirse o taktirde ona, ondan daha hayırlısı vardır. Ve kim seyyiat ile (negatif dereceler ile) gelirse, işte o zaman kötü amel yapanlar &quot;yaptıklarından başkası (fazlası) ile cezalandırılmazlar. (Derecat kaybedenlerin cezası kazandıkları dereceler kaybettikleri derecelerden çıkarıldıktan sonra kalan dereceşer kadardır.)</p><p>28 KASAS-85: Muhakkak ki Kur&#39;ân&#39;ı sana farz kılan, elbette seni dönülecek yere döndürecek olandır. De ki: &quot;Kimin hidayet ile geldiğini ve kimin apaçık dalâlette olduğunu, Rabbim daha iyi bilir.&quot;</p><p>28 KASAS-86: Ve Rabbin tarafından sadece bir rahmet olarak, bu kitabın sana ilka edileceğini (ulaştırılacağını) sen ümit etmezdin. Öyleyse sakın kâfirlere yardımcı olma!</p><p>28 KASAS-87: Ve Sana indirildikten sonra, Allah&#39;ın âyetlerinden sakın seni alıkoymasınlar. Ve Rabbine davet et (Allah&#39;a ulaşmaya çağır). Ve sakın müşriklerden olma!</p><p>28 KASAS-88: Ve Allah ile beraber başka bir İlâh&#39;a dua etme (ibadet etme). O&#39;ndan başka İlâh yoktur. O&#39;nun Zat&#39;ı hariç herşey helâk olucudur. Hüküm O&#39;nundur. Ve O&#39;na döndürüleceksiniz.</p></div>
</body>
</html>
