<!doctype html>
<html>
<head>
  <meta http-equiv="content-type" content="text/html; charset=utf-8">
  <title>58 MUCÂDELE</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>58 MUCÂDELE</h1><br/><p>58 MUCÂDELE-1: Allah, kocası hakkında seninle tartışan ve Allah&#39;a şikâyet edenin (kadının) sözünü işitmişti. Ve Allah, sizin konuşmalarınızı işitir. Muhakkak ki Allah; en iyi işitendir, en iyi görendir.</p><p>58 MUCÂDELE-2: İçinizden (sizden) kadınlarına sırt çevirenler (arkalarını dönenler) ki, onlar (eşleri) kendilerinin anneleri değildir. Onların anneleri, sadece onları doğuranlardır. Ve muhakkak ki onlar, gerçekten inkâr edici (çirkin) ve günaha sokan (ağır) bir söz söylüyorlar. Muhakkak ki Allah; mutlaka affeden ve mağfiret edendir.</p><p>58 MUCÂDELE-3: Onlar ki, kadınlarına sırt çevirip, sonra söyledikleri şeyden geri dönerler. O taktirde temas etmeden önce bir köleyi azad etsin (serbest bıraksın). İşte size bu vaazediliyor (yapmanız gerekenler öğüt veriliyor). Ve Allah, yaptıklarınızdan haberdar olandır.</p><p>58 MUCÂDELE-4: Artık kim (azad edecek köle veya cariye) bulamazsa, o taktirde (eşlerine) temas etmeden önce iki ay devamlı (ardarda) oruç tutsun. Fakat kimin (oruca) gücü yetmezse, o zaman altmış miskini (çalışmaktan aciz, yaşlı kimseyi) doyursun. İşte bu, Allah&#39;a ve O&#39;nun Resûl&#39;üne îmân ettiğiniz içindir. Ve bu, Allah&#39;ın hudududur ve kâfirler için elîm azap vardır.</p><p>58 MUCÂDELE-5: Muhakkak ki Allah&#39;a ve O&#39;nun Resûl&#39;üne (onların koyduğu hudutlara) muhalefet edenler, onlardan öncekilerin alçaltıldığı gibi alçaltıldılar. Ve açıklanmış âyetler (açık deliller) indirmiştik ve kâfirler için alçaltıcı azap vardır.</p><p>58 MUCÂDELE-6: O gün Allah hepsini beas edecek (yeniden diriltecek). Sonra onlara, yaptıkları şeyleri haber verecek. Allah, onların unuttuklarını (tek tek) saydı (kaydetti). Allah, herşeye şahittir.</p><p>58 MUCÂDELE-7: Allah&#39;ın göklerde ve yerde olan herşeyi bildiğini görmedin mi? Üç kişi arasında gizli bir konuşma olmaz ki, onların dördüncüsü O (Allah) olmasın. Ve beş kişi (arasında gizli bir konuşma) olmaz ki, onların altıncısı O (Allah) olmasın. Ve bundan daha azı veya daha çoğu, nerede olurlarsa olsunlar, mutlaka O (Allah), onlarla beraberdir. Sonra kıyâmet günü, yaptıklarını onlara haber verecektir. Muhakkak ki Allah; herşeyi en iyi bilendir.</p><p>58 MUCÂDELE-8: Gizli konuşmaktan nehyedilenleri (men edilenleri) görmedin mi? Sonra nehyedildikleri şeye dönüyorlar. Aralarında günah, düşmanlık ve resûle isyan konularında gizli gizli konuşuyorlar. Ve sana geldikleri zaman, Allah&#39;ın selâmlamadığı bir şekilde seni selâmladılar. Ve kendi aralarında: “Öyle ise (o gerçekten peygamber ise) Allah, söylediklerimizden dolayı bize azap etmeli değil mi?” diyorlar. Onlara cehennem yeter. Ona yaslanacaklar (atılacaklar). İşte o varılacak yer ne kötü.</p><p>58 MUCÂDELE-9: Ey âmenû olanlar (Allah&#39;a inananlar, îmân edenler)! Aranızda gizlice konuştuğunuz zaman artık günah, düşmanlık ve resûle isyan konusunda gizli gizli konuşmayın. Birr ve takva konusunda aranızda müşavere edin (görüşün). Ve kendisine haşrolunacağınız (huzurunda toplanacağınız) Allah&#39;a karşı takva sahibi olun.</p><p>58 MUCÂDELE-10: Muhakkak ki necva (gizli fısıldaşma) şeytandandır, âmenû olanları (ölmeden önce Allah&#39;a ulaşmayı dileyenleri) mahzun etmek içindir. Ve Allah&#39;ın izni olmadıkça onlara bir darlık (sıkıntı) verecek değildir. Öyleyse mü&#39;minler, Allah&#39;a tevekkül etsinler.</p><p>58 MUCÂDELE-11: Ey âmenû olanlar! Meclislerde size: “(Oturmak için) yer açın!” denildiği zaman, o taktirde yer açın. Allah da size yer açar (genişlik verir). Ve: “Kalkın!” denildiği zaman hemen kalkın! Allah, sizden âmenû olanların ve ilim verilmiş olanların derecelerini yükseltir. Ve Allah, yaptıklarınızdan haberdardır.</p><p>58 MUCÂDELE-12: Ey âmenû olanlar (ölmeden önce Allah&#39;a ulaşmayı dileyenler)! Resûl&#39;e gizli bir şey söylediğiniz zaman gizli konuşmanızdan (görüşmenizden) önce sadaka takdim ediniz (veriniz). Bu, sizin için daha hayırlıdır ve daha temizdir. Fakat (bir sadaka) bulamazsanız, o taktirde muhakkak ki Allah; Gafur&#39;dur, Rahîm&#39;dir.</p><p>58 MUCÂDELE-13: Gizli görüşmenizden önce sadaka vermekten korktunuz mu? Öyleyse yapamadığınız zaman Allah sizin tövbenizi kabul etti. O taktirde namazı ikame edin, zekâtı verin, Allah&#39;a ve O&#39;nun Resûl&#39;üne itaat edin. Ve Allah, yaptıklarınızdan haberdardır.</p><p>58 MUCÂDELE-14: Allah&#39;ın kendilerine öfkelendiği (gadaplandığı) kavme (yahudilere) dönenleri (onları dost edinen münafıkları) görmedin mi? Onlar sizden değildir ve onlardan da (yahudilerden de) değildir. Bilerek yalan yere yemin ederler.</p><p>58 MUCÂDELE-15: Allah, onlara (münafıklara) şiddetli azap hazırladı. Muhakkak ki onların yapmış oldukları şey (çok) kötü.</p><p>58 MUCÂDELE-16: Yeminlerini siper edindiler. Böylece (insanları) Allah&#39;ın yolundan men ettiler. Artık onlar için alçaltıcı (rüsva edici) azap vardır.</p><p>58 MUCÂDELE-17: Onların malları ve evlâtları, Allah&#39;tan bir şeye (azaba) karşı onlara asla fayda vermez. İşte onlar, ateş ehlidir, orada ebediyen kalacak olanlardır.</p><p>58 MUCÂDELE-18: O gün Allah hepsini beas edecek (yeniden diriltecek). O zaman size yemin ettikleri gibi O&#39;na da yemin edecekler. Ve kendilerinin bir şey üzerinde olduklarını sanırlar. Gerçekten onlar yalancı değil mi?</p><p>58 MUCÂDELE-19: Şeytan onları kuşattı. Böylece Allah&#39;ın zikrini onlara unutturdu. İşte onlar, şeytanın taraftarlarıdır. Şeytanın taraftarları, gerçekten hüsranda olanlar, onlar değil mi?</p><p>58 MUCÂDELE-20: Muhakkak ki Allah&#39;a ve O&#39;nun Resûl&#39;üne karşı haddi aşanlar, işte onlar zillet içindedirler.</p><p>58 MUCÂDELE-21: Allah: “Ben ve elçilerim mutlaka gâlip gelecek.” diye yazdı. Muhakkak ki Allah; Kavî&#39;dir (kuvvetlidir), Azîz&#39;dir.</p><p>58 MUCÂDELE-22: Allah&#39;a ve ahiret gününe (ölmeden önce Allah&#39;a ulaşmaya) îmân eden bir kavmi, Allah&#39;a ve O&#39;nun Resûl&#39;üne karşı gelenlere muhabbet duyar bulamazsın. Ve onların babaları, oğulları, kardeşleri veya kendi aşiretleri olsa bile. İşte onlar ki, (Allah) onların kalplerinin içine îmânı yazdı. Ve onları, Kendinden bir ruh ile destekledi (orada eğitilmiş olan, devrin imamının ruhu onların başlarının üzerine yerleşir). Ve onları, altından nehirler akan cennetlere dahil edecek. Onlar orada ebediyyen kalacak olanlardır. Allah, onlardan razı oldu. Ve onlar da O&#39;ndan (Allah&#39;tan) razı oldular. İşte onlar, Allah&#39;ın taraftarlarıdır. Gerçekten Allah&#39;ın taraftarları, onlar, felâha erenler değil mi?</p></div>
</body>
</html>
