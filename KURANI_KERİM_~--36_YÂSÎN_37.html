<!doctype html>
<html>
<head>
  <meta http-equiv="content-type" content="text/html; charset=utf-8">
  <title>36 YÂSÎN</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>36 YÂSÎN</h1><br/><p>36 YÂSÎN-1: Yâ, Sîn.</p><p>36 YÂSÎN-2: Hakîm (hüküm ve hikmet sahibi) Kur&#39;ân&#39;a andolsun.</p><p>36 YÂSÎN-3: Muhakkak ki sen, gerçekten gönderilen resûllerdensin.</p><p>36 YÂSÎN-4: Sıratı Mustakîm üzerinde(sin).</p><p>36 YÂSÎN-5: Azîz ve Rahîm olan Allah tarafından indirilmiştir.</p><p>36 YÂSÎN-6: Babaları uyarılmamış bir kavmi, uyarman içindir. Çünkü onlar gâfillerdir.</p><p>36 YÂSÎN-7: Andolsun ki (Allah&#39;ın) söz(ü) onların çoğunun üzerine hak oldu. Artık onlar âmenû olmazlar (Allah&#39;a ulaşmayı dilemezler).</p><p>36 YÂSÎN-8: Muhakkak ki Biz, onların boyunlarına, çenelerine kadar halkalar (zincirler) kıldık (geçirdik). Bu sebeple onlar, başları yukarı kaldırılmış olanlardır.</p><p>36 YÂSÎN-9: Ve onların önlerine ve arkalarına set kılarak (çekerek) böylece onları perdeledik. Artık onlar görmezler.</p><p>36 YÂSÎN-10: Ve onları uyarsan da uyarmasan da onlar için eşittir. Onlar âmenû olmazlar (Allah&#39;a ulaşmayı dilemezler).</p><p>36 YÂSÎN-11: Sen sadece zikre tâbî olanı ve gaybte Rahmân&#39;a huşû duyanı uyarırsın. Öyleyse onu mağfiret ile (günahların sevaba çevrilmesiyle) ve &quot;kerim ecir&quot; ile müjdele.</p><p>36 YÂSÎN-12: Muhakkak ki Biz, ölüleri diriltiriz. Ve takdim ettiklerini ve onların eserlerini yazarız. Ve herşeyi İmam-ı Mübin&#39;de (apaçık bir rehber&#39;de) saydık (tespit ettik).</p><p>36 YÂSÎN-13: Ve onlara, o şehrin halkını misal ver. Onlara resûller gelmişti.</p><p>36 YÂSÎN-14: Onlara iki (resûl) göndermiştik. Fakat ikisini de tekzip ettiler (yalanladılar). Bunun üzerine (onları) üçüncü (resûl) ile azîz kıldık (destekledik). O zaman onlar: &quot;Muhakkak ki biz, size gönderilmiş resûlleriz.&quot; dediler.</p><p>36 YÂSÎN-15: Dediler ki: &quot;Siz, bizim gibi beşerden başka bir şey değilsiniz. Ve Rahmân bir şey indirmedi. Siz sadece yalan söylüyorsunuz.&quot;</p><p>36 YÂSÎN-16: (Resûller) dediler ki: &quot;Bizim, gerçekten size gönderilmiş resûller olduğumuzu Rabbimiz biliyor.&quot;</p><p>36 YÂSÎN-17: Ve bizim üzerimizde açıkça tebliğden (bildirmekten) başka bir şey (sorumluluk) yoktur.</p><p>36 YÂSÎN-18: &quot;Muhakkak ki biz, sizinle uğursuzluğa uğradık. Eğer siz gerçekten vazgeçmezseniz (son vermezseniz), sizi mutlaka taşlayacağız. Ve mutlaka bizden size elîm bir azap dokunacak.&quot; dediler.</p><p>36 YÂSÎN-19: &quot;Uğursuzluğunuz sizinle beraberdir (kendinizdendir). Size zikir hatırlatılınca mı (uğursuzluğa uğruyorsunuz)? Hayır, siz müsrif (haddi aşan) bir kavimsiniz.&quot; dediler.</p><p>36 YÂSÎN-20: Ve şehrin en uzak yerinden bir adam koşarak geldi. &quot;Ey kavmim, (size) gönderilmiş olan resûllere tâbî olun!&quot; dedi.</p><p>36 YÂSÎN-21: (Tebliğlerine karşılık) sizden ücret istemeyen (bu) kişilere tâbî olun. Ve onlar, mehdilerdir (hidayete ermiş ve hidayete erdirenlerdir).</p><p>36 YÂSÎN-22: Ve ben, niçin beni Yaratan&#39;a kul olmayayım ki; siz, O&#39;na döndürüleceksiniz.</p><p>36 YÂSÎN-23: Ben, O&#39;ndan başka ilâhlar edinir miyim? Eğer Rahmân bana bir zarar dilerse, onların şefaati bana bir (şey) fayda vermez (sağlamaz). Ve onlar beni kurtaramazlar.</p><p>36 YÂSÎN-24: Eğer öyle olsaydı (putlara tapsaydım) muhakkak ki ben, mutlaka apaçık dalâlette olurdum.</p><p>36 YÂSÎN-25: Muhakkak ki ben, sizin Rabbinize îmân ettim. Öyleyse beni işitin.</p><p>36 YÂSÎN-26: (Ona): &quot;Cennete gir!&quot; denildi. &quot;Keşke kavmim bilseydi.&quot; dedi.</p><p>36 YÂSÎN-27: Bu sebeple, Rabbimin bana mağfiret ettiğini ve ikram edilenlerden kıldığını (bilselerdi).</p><p>36 YÂSÎN-28: Ve onun arkasından, onun kavmi üzerine gökten bir ordu indirmedik, indiriciler de olmadık.</p><p>36 YÂSÎN-29: (Onların cezası) sadece bir sayha (şiddetli ses dalgası) oldu. O zaman onlar sönenler oldular.</p><p>36 YÂSÎN-30: O kullara yazıklar olsun! Onlara hiçbir resûl gelmedi ki, onunla alay etmiş olmasınlar (hepsiyle alay ettiler).</p><p>36 YÂSÎN-31: Ondan önceki nice nesillerden (kimleri) helâk ettiğimizi, onların (helâk edilenlerin) kendilerine dönmediklerini görmediler mi?</p><p>36 YÂSÎN-32: Ve ancak herkes toplandığı zaman (onlar da) huzurumuzda hazır bulundurulacak olanlardır.</p><p>36 YÂSÎN-33: Ve ölü toprak onlara bir âyettir (mucizedir). Onu dirilttik ve ondan habbeler (taneler) çıkarttık. Böylece ondan yerler.</p><p>36 YÂSÎN-34: Ve orada, hurma ve üzüm bahçeleri kıldık (yaptık). Ve orada, pınarlar fışkırttık.</p><p>36 YÂSÎN-35: Onun ürünlerinden (meyvelerinden) ve elleriyle yaptıklarından yesinler diye. Hâlâ şükretmezler mi?</p><p>36 YÂSÎN-36: Arzın yetiştirdiği herşeyden, onların nefslerinden ve bilmedikleri şeylerden çiftler (eşler) yaratan, O (Allah), Sübhan&#39;dır (herşeyden münezzeh).</p><p>36 YÂSÎN-37: Ve gece onlar için bir âyettir (ibrettir). Ondan gündüzü sıyırırız (çekip alırız). O zaman onlar karanlıkta kalanlardır.</p><p>36 YÂSÎN-38: Ve Güneş, onun için istikrarlı kılınan (yörüngesinde) akar gider. İşte bu azîz ve alîm olan (en iyi bilen) Allah&#39;ın takdiridir.</p><p>36 YÂSÎN-39: Ve Ay, kurumuş hurma salkımı dalı gibi bir şekil (bedir şeklinden hilâl) haline dönünceye kadar ona menziller takdir ettik.</p><p>36 YÂSÎN-40: Güneş&#39;in Ay&#39;a yetişmesi ve gecenin gündüzü geçmesi mümkün olamaz. Ve hepsi feleklerinde (yörüngelerinde) yüzerler (seyrederler).</p><p>36 YÂSÎN-41: Ve onların zürriyetlerini (nesillerini) dolu gemilerde taşımamız onlar için bir âyettir.</p><p>36 YÂSÎN-42: Ve onlar için, onun gibi (gemiler gibi) binecekleri şeyler yarattık.</p><p>36 YÂSÎN-43: Ve dilersek onları boğarız, o zaman onlara yardım edilmez ve onlar kurtarılmaz.</p><p>36 YÂSÎN-44: Bizden bir rahmet ve belli bir zamana kadar metalanmaları (faydalanmaları) hariç.</p><p>36 YÂSÎN-45: Ve onlara: &quot;Önünüzde ve arkanızda olan şeylerden sakının. Umulur ki böylece rahmet olunursunuz.&quot; denilmişti.</p><p>36 YÂSÎN-46: Ve Rab&#39;lerinin âyetlerinden hiçbir âyet gelmez ki, ondan yüz çevirenler olmasınlar.</p><p>36 YÂSÎN-47: Ve onlara &quot;Allah&#39;ın sizi rızıklandırdığı şeylerden infâk edin (verin).&quot; denildiği zaman kâfirler, âmenû olanlara: &quot;Allah&#39;ın dileseydi, doyuracağı kişiyi biz mi doyuracağız? Siz ancak apaçık bir dalâlet içindesiniz.&quot; dediler.</p><p>36 YÂSÎN-48: &quot;Ve eğer siz doğru söyleyenlerseniz, bu vaad ne zaman?&quot; derler.</p><p>36 YÂSÎN-49: Onlar tartışırken, onları alacak (yakalayacak) olan tek bir sayhadan (şiddetli ses dalgasından) başka bir şey gözlemiyorlar (beklemiyorlar).</p><p>36 YÂSÎN-50: Artık vasiyet etmeye güçleri yetmez. Ve ailelerine dönemezler.</p><p>36 YÂSÎN-51: Ve sur&#39;a üfürülmüştür. İşte o zaman onlar, mezarlarından Rab&#39;lerine koşarlar (uçarlar, yükselirler).</p><p>36 YÂSÎN-52: &quot;Eyvahlar olsun bize, mezarlarımızdan bizi kim beas etti (kaldırdı)? Bu, Rahmân&#39;ın vaadettiği şeydir. Ve resûller doğru söylemişler.&quot; dediler.</p><p>36 YÂSÎN-53: Sadece tek bir sayha (şiddetli ses dalgası)! İşte o zaman onlar, hepsi huzurumuzda hazır bulunanlardır.</p><p>36 YÂSÎN-54: İşte o gün (hiç)bir kimseye, (hiç)bir şeyle zulmedilmez. Ve amellerinizden başka bir şey ile cezalandırılmazsınız.</p><p>36 YÂSÎN-55: Muhakkak ki cennet ehli, o gün zevkli bir meşguliyet içinde olanlardır.</p><p>36 YÂSÎN-56: Onlar ve eşleri, gölgeliklerde tahtlar üzerinde yaslanmış olanlardır.</p><p>36 YÂSÎN-57: Orada onlar için meyveler ve istedikleri (her)şey vardır.</p><p>36 YÂSÎN-58: Rahîm olan Rab&#39;ten &quot;selâm&quot; sözü (vardır).</p><p>36 YÂSÎN-59: Ve ey mücrimler (suçlular)! Bugün ayrılın (bir kenara çekilin).</p><p>36 YÂSÎN-60: Ey Âdemoğulları! Ben, sizlerden şeytana kul olmayacağınıza dair ahd almadım mı? Muhakkak ki o (şeytan), size apaçık bir düşmandır.</p><p>36 YÂSÎN-61: Ve Ben, sizden Bana kul olmanıza (dair ahd almadım mı?) Bu da Sıratı Mustakîm (üzerinde bulunmak)tır.</p><p>36 YÂSÎN-62: Ve andolsun ki sizden birçoklarını dalâlette bıraktı. Hâlâ akıl etmez misiniz?</p><p>36 YÂSÎN-63: Size vaadedilmiş olan cehennem (işte) budur.</p><p>36 YÂSÎN-64: İnkâr etmeniz sebebiyle bugün ona (cehenneme) yaslanın (girin).</p><p>36 YÂSÎN-65: Bugün onların ağızlarını mühürleriz. Kazanmış olduklarını (yaptıklarını) Bize, onların elleri anlatır, ayakları şahitlik eder.</p><p>36 YÂSÎN-66: Ve eğer dileseydik, elbette gözlerini mahvederdik (kör ederdik). O zaman yolda (sağa sola) koşuştururlardı. Bundan sonra nasıl görürler?</p><p>36 YÂSÎN-67: Ve eğer dileseydik, elbette onları mekânlarında (bulundukları yerde) değiştirirdik. O zaman ileri gitmeye ve geri dönmeye güçleri yetmezdi.</p><p>36 YÂSÎN-68: Ve kimin ömrünü uzatırsak, onun yaratılışını tersine çeviririz (kuvvetini gideririz). Hâlâ akıl etmezler mi?</p><p>36 YÂSÎN-69: Ve Biz, O&#39;na (Peygamber&#39;e) şiir öğretmedik. Ve (bu), O&#39;na yakışmaz. O (O&#39;na indirilen), sadece zikir ve apaçık Kur&#39;ân&#39;dır.</p><p>36 YÂSÎN-70: (Kur&#39;ân&#39;ın indirilmesi), hayy olanları inzar etmek (uyarmak) ve (azap) sözünün kâfirlerin üzerine hak olması içindir.</p><p>36 YÂSÎN-71: Ellerimizle (kudretimizle) yaptığımız şeylerden onlar için hayvanları nasıl halkettiğimizi görmediler mi? Onlar, böylece onlara (hayvanlara) malik olurlar.</p><p>36 YÂSÎN-72: Ve Biz onları (hayvanları), onlara zelil (itaatkâr) yaptık. Böylece onlardan, kendilerinin binekleri oldu (onlara binerler) ve onlardan (etlerinden) yerler.</p><p>36 YÂSÎN-73: Ve onlarda, kendileri için (birçok) menfaatler (yararlar) ve içecek şeyler (süt) vardır. Hâlâ şükretmezler mi?</p><p>36 YÂSÎN-74: Ve yardım olunacaklarını ümit ederek, Allah&#39;tan başka ilâhlar edindiler.</p><p>36 YÂSÎN-75: (O ilâhlar), onlara yardım etmeye muktedir değildirler. Ve kendileri, onlar (o ilâhlar) için, (onlara yardıma) hazır askerlerdir.</p><p>36 YÂSÎN-76: Artık onların sözleri seni mahzun etmesin. Muhakkak ki Biz, sakladıklarını da açıkladıklarını da biliriz.</p><p>36 YÂSÎN-77: İnsan, onu bir nutfeden nasıl yarattığımızı görmedi mi? Sonra da Bize (karşı) apaçık hasım (düşman) oldu.</p><p>36 YÂSÎN-78: Ve kendi yaratılışını unutup Bize misal getirdi: &quot;Kemiklerimiz çürüyüp dağılmış haldeyken kim onlara can verecek?&quot; dedi.</p><p>36 YÂSÎN-79: De ki: &quot;Onu ilk defa inşa eden (Yaratan), ona hayat verecek. Ve O, bütün yaratışları En İyi Bilen&#39;dir.&quot;</p><p>36 YÂSÎN-80: Yeşil ağaçtan sizin için ateş (oksijen) kılan (çıkaran), O&#39;dur. Böylece siz, ondan yakarsınız.</p><p>36 YÂSÎN-81: Gökleri ve yerleri yaratan, onların bir eşini daha yaratmaya kaadir değil midir? Evet O, (yegâne) Yaratıcı ve En İyi Bilen&#39;dir.</p><p>36 YÂSÎN-82: O (Allah), bir şey irade ettiği (dilediği) zaman O&#39;nun emri, sadece ona: &quot;Ol!&quot; demektir. O, hemen olur.</p><p>36 YÂSÎN-83: İşte O, Sübhan&#39;dır. Herşeyin melekûtu (mülkü ve hükümdarlığı) O&#39;nun elindedir. Ve O&#39;na döndürüleceksiniz.</p></div>
</body>
</html>
