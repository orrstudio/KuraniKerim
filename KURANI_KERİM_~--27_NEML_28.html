<!doctype html>
<html>
<head>
  <meta http-equiv="content-type" content="text/html; charset=utf-8">
  <title>27 NEML</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>27 NEML</h1><br/><p>27 NEML-1: Tâ, Sîn. Bunlar, apaçık bir Kitap olan Kur&#39;ân&#39;ın Âyetleri&#39;dir.</p><p>27 NEML-2: Mü&#39;minler için hidayete erdirici ve müjdeleyicidir.</p><p>27 NEML-3: Onlar, namazı ikame ederler, zekâtı verirler ve onlar ki, onlar ahirete yakîn (sahibi) olarak inanırlar.</p><p>27 NEML-4: Muhakkak ki ahirete (ruhun Allah&#39;a ulaşması) inanmayanlara, onların amellerini süsledik. Böylece onlar, (şaşkın bir halde) bocalarlar.</p><p>27 NEML-5: İşte onlar ki, onlar için azabın kötüsü vardır. Ve onlar ki, onlar ahirette en çok hüsrana uğrayanlardır.</p><p>27 NEML-6: Muhakkak ki, (Bu) Kur&#39;ân, sana mutlaka Hakîm (hüküm ve hikmet sahibi) ve Alîm Olan&#39;ın katından (gizli ilminden) ilka ediliyor (ulaştırılıyor).</p><p>27 NEML-7: Musa (A.S), ehline (ailesine): &quot;Gerçekten ben bir ateş farkettim. Size ondan bir haber veya bir (parça) kor halinde ateş getireceğim, böylece siz ısınasınız diye.&quot; demişti.</p><p>27 NEML-8: Böylece oraya gittiği zaman ona nida edildi: &quot;Ateşin (nur&#39;un) içinde (yanında) ve etrafında bulunanlar mübarek kılındı. Ve âlemlerin Rabbi Allah Sübhan&#39;dır (herşeyden münezzeh).&quot;</p><p>27 NEML-9: Ey Musa! Muhakkak ki Ben, Azîz (yüce), Hakîm (hüküm ve hikmet sahibi) olan Allah&#39;ım.</p><p>27 NEML-10: &quot;Ve asanı at!&quot; Bunun üzerine (asasını atınca) onun yılan gibi hareket ettiğini görünce, arkasına bakmadan geri dönüp kaçtı. &quot;Ya Musa! Korkma, muhakkak ki Ben(im), Benim yanımda (huzurumda) resûller korkmazlar.&quot;</p><p>27 NEML-11: Ancak zulmedenler hariç. Ama kim kötülüğü işledikten sonra iyiliğe (mürşidine tâbî olup günahlarını sevaba) çevirirse, o zaman muhakkak ki Ben, Gafûr&#39;um (mağfiret eden, günahları sevaba çeviren) Rahîm&#39;im (Rahîm esmasıyla tecelli eden).</p><p>27 NEML-12: Ve elini koynuna sok. Onu kusursuz beyaz olarak çıkar. Bu (âyet, mucize) firavuna ve onun kavmine (ait) dokuz âyet içindedir. Muhakkak ki onlar, fasık bir kavim oldular.</p><p>27 NEML-13: Âyetlerimiz onlara görünür olduğu zaman; &quot;Bu apaçık bir sihirdir.&quot; dediler.</p><p>27 NEML-14: Ve onu, yakîn (kesin) olarak bildikleri (inandıkları) halde, nefslerine zulmederek ve büyüklenerek bile bile inkâr ettiler. Öyleyse müfsitlerin (fesatçıların) akıbetlerinin nasıl olduğuna bak!</p><p>27 NEML-15: Ve andolsun ki Dâvud (a.s)&#39;a ve Süleyman (a.s)&#39;a ilim verdik. Ve (onlar): &quot;Mü&#39;min kullarının çoğundan bizi üstün kılan Allah&#39;a hamdolsun.&quot; dediler.</p><p>27 NEML-16: Ve Süleyman (a.s), Dâvud (a.s)&#39;a varis oldu. Ve: &quot;Ey insanlar! Kuş dili bize öğretildi. Bize herşeyden verildi. Muhakkak ki bu, apaçık bir fazldır.&quot; dedi.</p><p>27 NEML-17: Ve Süleyman (A.S) için cinlerden, insanlardan ve kuşlardan ordular toplandı. Sonra da onlar düzenlendi.</p><p>27 NEML-18: Karınca vadisine geldikleri zaman bir karınca şöyle dedi: &quot;Ey karıncalar, yuvalarınıza giriniz! Süleyman (A.S) ve onun orduları, farkında olmadan sakın sizi ezmesin.&quot;</p><p>27 NEML-19: Bunun üzerine (Süleyman A.S), onun sözüne gülerek tebessüm etti. Ve: &quot;Rabbim, bana, anne ve babama en&#39;am buyurduğun ni&#39;metlere şükretmekte ve Senin razı olduğun salih amel (nefs tezkiyesi) yapmakta beni başarılı kıl. Ve beni, rahmetinle salih kullarının arasına dahil et.&quot; dedi.</p><p>27 NEML-20: Ve kuşları yokladı (teftiş etti). Sonra: &quot;Hüdhüd&#39;ü niçin ben göremiyorum, yoksa o kaybolanlardan mı oldu?&quot; dedi.</p><p>27 NEML-21: Ona mutlaka şiddetli azap edeceğim veya onu mutlaka boğazlayacağım (keseceğim). Ya da bana kesin olarak apaçık bir delil getirsin.</p><p>27 NEML-22: Çok geçmeden geldi. Ve: &quot;Senin ihata edemediğin bir şeyi, ben ihata ettim (öğrendim). Seba&#39;dan sana yakîn (kesin) bir haber getirdim.&quot; dedi.</p><p>27 NEML-23: Gerçekten ben, onlara melik olan (hükümdarlık yapan) bir hanım buldum. Ona, herşeyden verilmiş ve onun büyük bir arşı (tahtı) var.</p><p>27 NEML-24: Onu ve kavmini Allah&#39;ın yerine güneşe secde ederken buldum. Ve şeytan, onlara yaptıklarını süslemiş ve böylece (Allah&#39;ın) sebîlinden (yolundan) men etmiş. Bu sebeple onlar hidayette değiller.</p><p>27 NEML-25: Göklerde ve yerde saklı olanı (meydana) çıkaran ve sizin sakladığınızı da açıkladığınızı da bilen Allah&#39;a, nasıl secde etmezler?</p><p>27 NEML-26: O Allah ki, arşıl azîm&#39;in Rabbidir. O&#39;ndan başka İlâh yoktur.</p><p>27 NEML-27: (Süleyman A.S): &quot;Sen doğru mu söyledin yoksa yalancılardan mısın (yalancılardan mı oldun) bakacağız.&quot; dedi.</p><p>27 NEML-28: Bu yazımı (mektubumu) götür, böylece onlara (onu) at (ulaştır). Sonra onlardan (geri) dön, neye dönecekler (ne cevap verecekler) bak!</p><p>27 NEML-29: (Sebe Melikesi): &quot;Ey ileri gelenler! Gerçekten bana kerim (kıymetli) bir yazı (mektup) bırakıldı.&quot; dedi.</p><p>27 NEML-30: Muhakkak ki o Süleyman (A.S)&#39;dan. Ve gerçekten o, Rahmân ve Rahîm olan Allah&#39;ın adı&#39;yla (başlıyor).</p><p>27 NEML-31: Bana karşı büyüklük taslamayın. Ve bana teslim olmak üzere gelin.</p><p>27 NEML-32: (Sebe Melikesi): &quot;Ey ileri gelenler! İşimde bana fetva verin (reyinizi bildirin). Siz şahitlik etmedikçe (yanımda bulunup fetva vermedikçe) ben kat&#39;i (kesin) emir verecek değilim.&quot; dedi.</p><p>27 NEML-33: &quot;Biz kuvvetli ve çok büyük savaş gücü sahibiyiz. Ve emir senindir. Öyleyse sen bak (karar ver), ne emir vereceksin?&quot; dediler.</p><p>27 NEML-34: (Sebe Melikesi): &quot;Muhakkak ki melikler (hükümdarlar), bir ülkeye girdikleri zaman, onu ifsad ederler (bozguna uğratırlar) ve onun halkının izzet sahibi olanlarını zillete düşürürler. Ve işte onlar böyle yaparlar.&quot; dedi.</p><p>27 NEML-35: Ve muhakkak ki ben onlara hediye ile resûller göndereceğim. Böylece bakalım resûller (elçiler) ne ile dönecekler?</p><p>27 NEML-36: Bunun üzerine (resûller hediyelerle) Süleyman (A.S)&#39;a geldikleri zaman (Süleyman A.S): &quot;Bana mal ile yardım mı ediyorsunuz? Allah&#39;ın bana verdiği şeyler, size verdiği şeylerden daha hayırlı. Hayır, siz hediyenizle seviniyorsunuz (övünüyorsunuz).&quot; dedi.</p><p>27 NEML-37: Onlara (geri) dön. Bundan sonra mutlaka onların karşı koyamayacakları ordularla onlara geliriz. Ve mutlaka onları küçük düşürerek, zilletle oradan çıkarırız.</p><p>27 NEML-38: (Süleyman A.S): &quot;Ey ileri gelenler! Onlar teslim olmak üzere bana gelmeden önce, onun tahtını hanginiz bana getirir?&quot; dedi.</p><p>27 NEML-39: Cinlerden ifrit: &quot;Sen, makamından kalkmadan önce onu sana getiririm. Muhakkak ki ben, ona (onu gerçekleştirebileceğime) kuvvetle eminim.&quot; dedi.</p><p>27 NEML-40: Kitaptan ilmi olan kişi (Hızır A.S): &quot;Ben onu, sen gözünü açıp kapamadan önce sana getiririm.&quot; dedi. (Süleyman A.S) böylece onun yanında (önünde) durduğunu görünce: &quot;Bu Rabbimin bir fazlıdır (lütfudur), ben şükredecek miyim yoksa küfür (nankörlük) mü edeceğim diye beni imtihan etmek için.&quot; dedi. Ve kim şükrederse sadece kendi nefsi için şükreder. Ve kim küfrederse o taktirde muhakkak ki benim Rabbim Gani&#39;dir, Kerim&#39;dir.</p><p>27 NEML-41: (Süleyman A.S): &quot;Onun tahtının şeklini değiştirin. Bakalım hidayete erecek mi, yoksa hidayete ermeyenlerden mi olacak?&quot; dedi.</p><p>27 NEML-42: Böylece geldiği zaman ona: &quot;Senin tahtın bunun gibi miydi (böyle miydi)?&quot; denildi. (Sebe Melikesi): &quot;Sanki o.&quot; dedi. Ve (Süleyman A.S): &quot;İlim bize ondan önce verildi. Ve biz müslümanlar, (Allah&#39;a teslim olanlar) olduk.&quot;</p><p>27 NEML-43: Ve Allah&#39;tan başka taptığı şeyler ona mani oldu. Muhakkak ki o, kâfirler kavmindendi.</p><p>27 NEML-44: Ona: &quot;Köşke gir.&quot; denildi. Onu gördüğü zaman derin su zannetti ve ayaklarını açtı (eteklerini çekti). (Süleyman A.S): &quot;Muhakkak ki o, parlak, billur camdan bir köşktür.&quot; dedi. (Sebe Melikesi): &quot;Rabbim, muhakkak ki ben, nefsime zulmettim ve Süleyman (A.S)&#39;la beraber alemlerin Rabbi olan Allah&#39;a teslim oldum.&quot; dedi.</p><p>27 NEML-45: Ve andolsun ki, Semud kavmine &quot;Allah&#39;a kul olsunlar&quot; diye onların kardeşi Salih (A.S)&#39;ı gönderdik. Fakat onlar o zaman hasım olan (çekişen) iki grup oldular.</p><p>27 NEML-46: (Salih A.S) dedi ki: &quot;Ey kavmim! Niçin hasenattan önce seyyiat için acele ediyorsunuz? Allah&#39;tan mağfiret dileseniz olmaz mı? Böylece rahmet olunasınız diye.&quot;</p><p>27 NEML-47: &quot;Sen ve seninle beraber olanlar, bize uğursuzluk getirdiniz.&quot; dediler. (Salih A.S): &quot;Sizin uğursuzluğunuz Allah&#39;ın katındadır. Hayır, siz fitneye düşmüş bir kavimsiniz.&quot; dedi.</p><p>27 NEML-48: Ve şehirde dokuz kişilik bir grup vardı ki; yeryüzünde fesat çıkarıyorlar ve ıslâh etmiyorlardı.</p><p>27 NEML-49: Allah&#39;a kasem (yemin) ederek dediler ki: &quot;Biz geceleyin mutlaka ona ve ailesine baskın düzenleyelim (onları öldürelim). Sonra da onun dostlarına (muhakkak ki) onun ailesinin helâk edilmesine şahit olmadık ve gerçekten biz sadıklarız (doğru söyleyenleriz).&quot; diyelim.</p><p>27 NEML-50: Ve hile düzenlediler. Ve Biz de (onlara) hile düzenledik, fakat onlar farkına varmadılar.</p><p>27 NEML-51: Bundan sonra onların hilelerinin sonunun nasıl olduğuna bak ki, onları ve onların kavminin tamamını nasıl yok ettik.</p><p>27 NEML-52: İşte onların zulümleri sebebiyle çökmüş olan evleri! Muhakkak ki bilen kavim için bunda, mutlaka bir âyet (delil) vardır.</p><p>27 NEML-53: Ve âmenû olan (Allah&#39;a ulaşmayı dileyen) ve (bu sebeple) takva sahibi olanları kurtardık.</p><p>27 NEML-54: Ve Lut (A.S), kavmine şöyle demişti: &quot;Siz gördüğünüz halde fahişeliğe (kötülüğe) mi geliyorsunuz?&quot;</p><p>27 NEML-55: Siz, gerçekten kadınlar yerine erkeklere mi şehvetle geliyorsunuz? Hayır, siz cahil bir kavimsiniz.</p><p>27 NEML-56: Fakat onun kavminin cevabı: &quot;Lut&#39;un ailesini ülkenizden çıkarın, çünkü onlar temiz kalmak isteyen insanlar.&quot; demekten başka bir şey olmadı.</p><p>27 NEML-57: Böylece onu ve ailesini, hanımı hariç (olmak üzere) kurtardık. Onu geride kalanlardan taktir ettik.</p><p>27 NEML-58: Ve onların üzerine yağmur yağdırdık. Öyle bir yağmur ki, uyarılanların yağmuru çok kötü oldu.</p><p>27 NEML-59: De ki: &quot;Hamd, Allah&#39;a aittir (Allah içindir, Allah&#39;adır). Ve selâm, onun seçtiği kullarının üzerinedir. Allah mı, yoksa onların şirk koştuğu şeyler mi hayırlıdır?&quot;</p><p>27 NEML-60: Veya semaları ve yeryüzünü yaratan ve sizin için gökten su indiren mi? Böylece onunla güzel bahçeler yetiştirdik. Onun ağaçlarını dahi yetiştirmeniz sizin için (mümkün) olamaz. Allah ile beraber bir (başka) ilâh mı? Hayır, onlar (Allah&#39;a başka bir ilâhı) denk tutan bir kavim.</p><p>27 NEML-61: Yoksa arzı karar yeri kılan ve onun aralarında (yeryüzünde) nehirler kılan (akıtan) ve orada (sabit) dağlar kılan ve iki deniz arasında perde kılan mı? Allah ile beraber bir (başka) ilâh mı? Hayır, onların çoğu bilmezler.</p><p>27 NEML-62: Yoksa darda kalan kişi, ona dua ettiği zaman icabet eden, kötülüğü gideren ve sizi yeryüzünde halifeler kılan mı? Allah ile beraber bir (başka) ilâh mı? Ne kadar az tezekkür ediyorsunuz?</p><p>27 NEML-63: Yoksa sizi, denizin ve karanın karanlığından hidayete erdiren mi? Rahmetinin önünde müjdeleyici olarak rüzgârlar gönderen mi? Allah ile beraber bir (başka) ilâh mı? Yüce Allah, onların şirk koştuğu şeylerden yücedir (münezzehtir).</p><p>27 NEML-64: Yoksa ilk defa yaratan sonra da onu (geri) döndürecek olan ve sizi gökten ve yerden rızıklandıran mı? Allah ile beraber bir (başka) ilâh mı? (Onlara) de ki: &quot;Eğer siz doğru söyleyenlerseniz, delillerinizi getirin.&quot;</p><p>27 NEML-65: De ki: &quot;Göklerde ve yeryüzünde gaybı, Allah&#39;tan başka kimse bilemez. Ve ne zaman beas edileceklerinin bilincinde (şuurunda) olamazlar.&quot;</p><p>27 NEML-66: Hayır, ahiret hakkında onların ilimleri tamamlandı (bilgiler tamamen onlara verildi). Aksine onlar, (hâlâ) ondan (ahiretten) şüphe içindeler. Hayır, onlar, ona (ahiret delillerine) karşı kördürler (onları anlayacak basiretleri yoktur).</p><p>27 NEML-67: Ve kâfirler (şöyle) dediler: &quot;Babalarımız ve biz toprak olduktan sonra mı? Gerçekten biz, mutlaka (topraktan) çıkarılacak mıyız?&quot;</p><p>27 NEML-68: Andolsun ki bu, bize ve daha önce de babalarımıza vaadedilmişti. Ancak bunlar (sadece) evvelkilerin (efsaneleridir).</p><p>27 NEML-69: (Onlara) de ki: &quot;Yeryüzünde dolaşın! Böylece bakın, mücrimlerin (suçluların) akıbeti (sonu) nasıl oldu?&quot;</p><p>27 NEML-70: Ve artık onlara üzülme (onlar için mahzun olma)! Ve onların kurduğu tuzaklardan (onların yaptığı hilelerden) bir sıkıntı içinde olma!</p><p>27 NEML-71: Ve (onlar): &quot;Eğer sadıklarsanız (doğru söyleyenlerseniz), bu vaad ne zaman?&quot; derler.</p><p>27 NEML-72: De ki: &quot;Belki de acele istediklerinizin bir kısmı sizi takip ediyordur (belki yakında size ulaşacaktır).&quot;</p><p>27 NEML-73: Ve muhakkak ki senin Rabbin, insanlara karşı fazl (lütuf) sahibidir. Ve lâkin onların çoğu şükretmiyorlar.</p><p>27 NEML-74: Ve muhakkak ki senin Rabbin, şüphesiz onların göğüslerinde gizli olanı da açıkladıklarını da bilir.</p><p>27 NEML-75: Ve gökte ve yeryüzünde gaib (gizli) ne varsa Kitab-ı Mübîn (Levh-i Mahfuz)&#39;de vardır.</p><p>27 NEML-76: Muhakkak ki bu Kur&#39;ân, İsrailoğulları&#39;na çoğunda ihtilâf ettikleri şeylerin (gerçeklerini) anlatıyor.</p><p>27 NEML-77: Ve muhakkak ki O, mü&#39;minler için mutlaka Hidayet ve Rahmet&#39;tir.</p><p>27 NEML-78: Muhakkak ki senin Rabbin, onların arasında kendi hükmünü verecek. Ve O; Azîz&#39;dir (yüce), Alîm&#39;dir (en iyi bilen).</p><p>27 NEML-79: Öyleyse sen, Allah&#39;a tevekkül et. Muhakkak ki sen, apaçık (bir şekilde) hak üzeresin.</p><p>27 NEML-80: Muhakkak ki sen, ölülere işittiremezsin ve arkasını dönüp kaçan sağırlara da (Allah&#39;ın) davetini işittiremezsin.</p><p>27 NEML-81: Ve sen, körleri dalâletlerinden (çevirip) hidayete erdirecek değilsin. Sen, ancak âyetlerimize inananlara işittirebilirsin. İşte onlar, teslim olanlardır.</p><p>27 NEML-82: Ve onların üzerine (Allah&#39;ın Kitap&#39;ta söylediği) söz vuku bulunca, onlara arzdan dabbe çıkardık (çıkarırız). İnsanların (Kitap&#39;taki) âyetlerimize yakîn hasıl etmediklerini söyleyecek.</p><p>27 NEML-83: Ve o gün, bütün ümmetlerden, âyetlerimizi tekzip edenleri (yalanlayanları) grup grup haşredeceğiz (toplayacağız). Böylece onlar (72 fırka) biraraya getirilir.</p><p>27 NEML-84: Onlar geldikleri zaman (Allah onlara): &quot;Onu ilmen ihata edemediniz de mi âyetlerimi tekzip ettiniz (yalanladınız)? Yoksa yapmış olduğunuz nedir (başka bir sebep mi var)?&quot; dedi.</p><p>27 NEML-85: Ve zulümleri sebebiyle onların üzerine (Allah&#39;ın) sözü vaki oldu (yerine geldi). Artık onlar konuşamaz.</p><p>27 NEML-86: Dinlensinler diye nasıl geceyi (karanlık), gündüzü (aydınlık) kıldığımızı görmediler mi? Muhakkak ki bunda inanan kavim için âyetler (ibretler, deliller) vardır.</p><p>27 NEML-87: Ve sur&#39;a üfürüldüğü gün, Allah&#39;ın dilediği kimseler hariç, semalarda ve yeryüzünde olanlar dehşete kapıldı (kapılırlar). Ve herkes boyunları bükük olarak ona (Allah&#39;a) geldiler (gelirler).</p><p>27 NEML-88: Ve dağı görürsün, onu hareketsiz sanırsın. O, bulut gibi hareket eder. Herşeyi sağlam yapan Allah&#39;ın yaratmasıdır. Muhakkak ki O, yaptıklarınızdan haberdardır.</p><p>27 NEML-89: Kim hasenat ile (kazandığı dereceler, kaybettiği derecelerden fazla olarak) geldiyse, işte o zaman onun için ondan daha hayırlısı (cennet) vardır. Ve onlar, izin günü dehşetten (cehenneme gitmeyeceklerinden) emin olanlardır.</p><p>27 NEML-90: Ve kim seyyiat ile (kaybettiği dereceler, kazandığı derecelerden fazla olarak) geldiyse, işte o zaman onlar, yüzüstü ateşe atıldı (atılır). Yapmış olduklarınızdan başka bir şeyle mi cezalandırılıyorsunuz?</p><p>27 NEML-91: Ben sadece &quot;Rabbe (Allah&#39;a) kul olmak&quot; ile emrolundum. Bu belde ki, O (Allah), onu hürmete lâyık kıldı. Ve herşey O&#39;nundur (Allah&#39;ındır). Ve ben &quot;teslim olanlardan olmakla&quot; emrolundum.</p><p>27 NEML-92: Ve &quot;Kur&#39;ân&#39;ı okumakla (emrolundum). Kim hidayete ererse, o taktirde sadece kendi nefsi için hidayete erer. Ve kim dalâlette kaldıysa, o zaman Ben sadece inzar edenlerdenim (uyaranlardanım).&quot; de.</p><p>27 NEML-93: Ve de ki: &quot;Hamd Allah&#39;adır. Size âyetlerini gösterecek, böylece onları tanıyacaksınız.&quot; Ve senin Rabbin, yaptıklarınızdan gâfil değildir.</p></div>
</body>
</html>
