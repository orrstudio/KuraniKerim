<!doctype html>
<html>
<head>
  <meta http-equiv="content-type" content="text/html; charset=utf-8">
  <title>61 SAFF</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>61 SAFF</h1><br/><p>61 SAFF-1: Göklerde ve yerde olanlar, Allah&#39;ı tesbih etti (ve etmekte). Ve O; Azîz&#39;dir, Hakîm&#39;dir.</p><p>61 SAFF-2: Ey âmenû olanlar! Yapmayacağınız şeyi niçin söylüyorsunuz?</p><p>61 SAFF-3: Yapmayacağınız bir şeyi söylemeniz Allah&#39;ın katında, büyük suç oldu.</p><p>61 SAFF-4: Muhakkak ki Allah, kendi yolunda saf bağlayarak savaşanları sever. Onlar sanki birbirine birleştirilerek kuvvetlendirilmiş binalar gibidir.</p><p>61 SAFF-5: Ve Hz. Musa, kavmine şöyle demişti: “Ey kavmim! Muhakkak ki ben, sizin için Allah&#39;ın Resûl&#39;üyüm, (böyle) olduğumu bildiğiniz halde niçin bana eziyet ediyorsunuz?” Artık onlar (Hakk&#39;tan) dönünce, Allah da onların kalplerini döndürdü. Allah, fâsıklar kavmini hidayete erdirmez.</p><p>61 SAFF-6: Ve Meryemoğlu İsa (A.S) şöyle demişti: “Ey İsrailoğulları! Muhakkak ki ben, elimdeki Tevrat&#39;ta olan herşeyi tasdik eden ve benden sonra gelecek, ismi Ahmed olan Resûl ile müjdeleyen, size (gönderilmiş) Allah&#39;ın Resûl&#39;üyüm.” Fakat onlara beyyineler (mucizeler, deliller) getirdiği zaman onlar: “Bu apaçık sihirdir.” dediler.</p><p>61 SAFF-7: İslâm&#39;a (teslime) davet olunurken, Allah&#39;a karşı yalan uyduran kimseden daha zalim kim vardır? Ve Allah, zalimler kavmini hidayete erdirmez.</p><p>61 SAFF-8: Onlar, ağızları ile Allah&#39;ın nurunu söndürmeyi istiyorlar. Ve Allah, kâfirler kerih görseler bile nurunu tamamlayacak olandır.</p><p>61 SAFF-9: Resûl&#39;ünü hidayet ile ve (esasları unutulmuş olan) dînlerin hepsinin üzerine, izhar etmek (açıklayıp doğrusunu ispat etmek) için, Hakk dîn (Allah&#39;ın ezelî ve ebedî olan dîni) ile gönderen O&#39;dur. Ve müşrikler, kerih görseler bile.</p><p>61 SAFF-10: Ey âmenû olanlar! Sizi elîm azaptan kurtaracak bir ticaret için, size yol göstereyim mi?</p><p>61 SAFF-11: Allah&#39;a ve O&#39;nun Resûl&#39;üne îmân edersiniz ve Allah&#39;ın yolunda canlarınızla ve mallarınızla cihad edersiniz. İşte bu, sizin için hayırdır. Keşke bilseniz.</p><p>61 SAFF-12: Sizin günahlarınızı mağfiret eder. Ve sizi altından nehirler akan cennetlere koyar. Ve sizi adn cennetlerinde güzel meskenlere yerleştirir. İşte bu, fevz-ül azîmdir (büyük kurtuluştur).</p><p>61 SAFF-13: Ve seveceğiniz başka bir şey, Allah&#39;tan yardım ve yakın bir fetih. Ve mü&#39;minleri müjdele.</p><p>61 SAFF-14: Ey âmenû olanlar! Allah&#39;ın yardımcıları olun! Meryemoğlu İsa (A.S)&#39;ın havarilere: “Kim Allah&#39;a (ulaşmak için) benim yardımcılarım olur?” dediği zaman, havarilerin: “Biz Allah&#39;ın yardımcılarıyız.” dediği gibi. Bunun üzerine İsrailoğulları&#39;ndan bir grup îmân etti, bir grup inkâr etti. O zaman îmân edenleri düşmanlarına karşı destekledik. Böylece onlar üstün geldiler.</p></div>
</body>
</html>
