<!doctype html>
<html>
<head>
  <meta http-equiv="content-type" content="text/html; charset=utf-8">
  <title>69 HÂKKA</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>69 HÂKKA</h1><br/><p>69 HÂKKA-1: Hakikat (vuku bulması gerçek olan).</p><p>69 HÂKKA-2: Hakikat (gerçek) olan (vuku bulacağı mutlak olan) nedir?</p><p>69 HÂKKA-3: Ve hakikat olanın (vuku bulacak olanın) ne olduğunu sana bildiren nedir?</p><p>69 HÂKKA-4: Karia&#39;yı (korkunç olayı) Semud ve Ad (kavmi) yalanladılar.</p><p>69 HÂKKA-5: Fakat bu sebeple Semud (kavmi) azgın (çok şiddetli) bir azapla helâk edildi.</p><p>69 HÂKKA-6: Ve amma, Ad (kavmi) ise (o da) bu sebeple şiddetli dondurucu, azgın esen bir fırtına ile helâk edildi.</p><p>69 HÂKKA-7: (Allah), onu (fırtınayı) ardarda, 7 gece, 8 gün onların üzerine musallat etti. Bundan sonra o kavmi orada, içi boş hurma ağacı kütükleri gibi yerlere serilmiş görürsün.</p><p>69 HÂKKA-8: Artık onlara ait bir bakiye (geriye kalan bir şey) var mı, görüyor musun?</p><p>69 HÂKKA-9: Ve firavun ve ondan öncekiler ve şehirleri alt üst olan kimseler o büyük hata ile geldiler (kıyâmeti, hesap vermeyi, ceza görmeyi inkâr etmişlerdi).</p><p>69 HÂKKA-10: Böylece, Rab&#39;lerinin Resûl&#39;üne isyan ettiler. Bunun üzerine onları şiddetli bir yakalamayla yakaladı.</p><p>69 HÂKKA-11: Muhakkak ki (tufanda) su taştığı zaman, sizi (akıp giden) gemide Biz taşıdık.</p><p>69 HÂKKA-12: Onu sizin için bir ibret kılalım ve işiten kulaklar onu bellesin diye.</p><p>69 HÂKKA-13: Artık sur&#39;a tek bir üfleyişle üflendiği zaman.</p><p>69 HÂKKA-14: Ve yeryüzü (arz) ve dağlar yerlerinden kaldırılıp, tek bir çarpışla parçalandığı zaman.</p><p>69 HÂKKA-15: İşte izin günü, o vakıa (büyük olay) vuku bulmuştur.</p><p>69 HÂKKA-16: Ve sema yarılmıştır. Artık o, izin günü zaafa uğramıştır (dengesi bozulmuştur).</p><p>69 HÂKKA-17: Ve o melek, onun (göğün) çevresi üzerindedir. Ve izin günü Rabbinin arşını üstlerinde taşıyanların sayısı sekizdir.</p><p>69 HÂKKA-18: İzin günü (Rabbinize) arz olunacaksınız. Sizden (size ait hiçbir şey) sır olarak gizli kalmaz.</p><p>69 HÂKKA-19: O zaman kitabı (hayat filmi) sağından verilen kimse ise o zaman: “Alınız, kitabımı okuyun.” der.</p><p>69 HÂKKA-20: Muhakkak ki ben, hesabıma mülâki olacağımı (hesabımla karşılaşacağımı) biliyordum.</p><p>69 HÂKKA-21: İşte o razı olduğu bir yaşayış içindedir.</p><p>69 HÂKKA-22: Onlar yüksek bir cennettedirler.</p><p>69 HÂKKA-23: Onun olgunlaşmış meyveleri yakınlaşmış (aşağı sarkmış) durumdadır.</p><p>69 HÂKKA-24: Geçmiş günlerde yapmış olduğunuz şeyler sebebiyle (mükâfat olarak) afiyetle yeyin ve için!</p><p>69 HÂKKA-25: Ve kitabı (hayat filmi) solundan verilen kimse ise o zaman: “Keşke bana kitabım verilmeseydi.” der.</p><p>69 HÂKKA-26: Ve hesabımın ne olduğunu bilmeseydim.</p><p>69 HÂKKA-27: Keşke o (ölünce hayatım) bitmiş olsaydı.</p><p>69 HÂKKA-28: Malım bana bir fayda vermedi.</p><p>69 HÂKKA-29: Benim saltanatım (mal gücüm) helâk oldu.</p><p>69 HÂKKA-30: Onu tutun, sonra da onu bağlayın (kelepçeleyin)!</p><p>69 HÂKKA-31: Sonra onu alevli ateşe (cehenneme) atın!</p><p>69 HÂKKA-32: Sonra uzunluğu yetmiş arşın (zira) olan bir zincir içinde, öylece onu (cehenneme) sevkedin.</p><p>69 HÂKKA-33: Muhakkak ki o, Azîm olan Allah&#39;a inanmıyordu (îmân etmiyordu).</p><p>69 HÂKKA-34: Ve yoksullara yemek vermeye teşvik etmiyordu.</p><p>69 HÂKKA-35: Artık o gün, onun burada yakın bir dostu yoktur.</p><p>69 HÂKKA-36: Ve kanlı irinden başka bir yemek yoktur.</p><p>69 HÂKKA-37: Onu günahkârlardan başkası yemez.</p><p>69 HÂKKA-38: Artık hayır, gördüğünüz şeylere yemin ederim.</p><p>69 HÂKKA-39: Ve görmediğiniz şeylere de (yemin ederim).</p><p>69 HÂKKA-40: Muhakkak ki o, gerçekten Kerim Resûl&#39;ün sözüdür.</p><p>69 HÂKKA-41: O bir şairin sözü değildir. Ne kadar az îmân ediyorsunuz?</p><p>69 HÂKKA-42: Ve bir kâhinin de sözü değildir. Ne kadar az tezekkür ediyorsunuz.</p><p>69 HÂKKA-43: Âlemlerin Rabbi tarafından indirilmiştir.</p><p>69 HÂKKA-44: Ve eğer, bazı sözleri Bize karşı uydurmuş olsaydı.</p><p>69 HÂKKA-45: Elbette onu sağından tutup alırdık (yakalardık).</p><p>69 HÂKKA-46: Sonra mutlaka onun can damarını keserdik.</p><p>69 HÂKKA-47: Ayrıca sizden hiçbiriniz ondan men edici olamaz (buna mani olamaz).</p><p>69 HÂKKA-48: Ve muhakkak ki O (Kur&#39;ân), gerçekten muttakiler (takva sahipleri) için bir öğüttür.</p><p>69 HÂKKA-49: Ve muhakkak ki Biz, sizden (içinizde) tekzip edenler olduğunu (yalanlayanları) elbette biliyoruz.</p><p>69 HÂKKA-50: Ve muhakkak ki O (Kur&#39;ân), kâfirlere elbette hasrettir.</p><p>69 HÂKKA-51: Ve muhakkak ki; O (Kur&#39;ân), gerçekten Hakk&#39;ul yakîn&#39;dir (kesin olarak Hakk&#39;ı bilmektir).</p><p>69 HÂKKA-52: O halde Rabbini “Azîm” ismiyle tesbih et.</p></div>
</body>
</html>
