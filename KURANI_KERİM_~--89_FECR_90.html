<!doctype html>
<html>
<head>
  <meta http-equiv="content-type" content="text/html; charset=utf-8">
  <title>89 FECR</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>89 FECR</h1><br/><p>89 FECR-1: Fecr vaktine andolsun.</p><p>89 FECR-2: Ve on geceye.</p><p>89 FECR-3: Ve çift olana ve tek olana.</p><p>89 FECR-4: Ve geçip gideceği zaman geceye (andolsun).</p><p>89 FECR-5: Bunlarda akıl sahipleri için bir kasem yok mu?</p><p>89 FECR-6: Rabbinin Ad kavmini nasıl yaptığını görmedin mi?</p><p>89 FECR-7: Sütunlara sahip İrem Şehri&#39;ne.</p><p>89 FECR-8: O (İrem Şehri) ki, beldeler (ülkeler) içinde onun bir eşi yaratılmadı.</p><p>89 FECR-9: Ve vadilerde kayaları oyan Semud&#39;a (kavmine).</p><p>89 FECR-10: Ve kazıklar sahibi firavuna (neler yaptı).</p><p>89 FECR-11: Onlar ki beldelerde (ülkelerde) azgınlık yaptılar.</p><p>89 FECR-12: Böylece orada fesadı çoğalttılar.</p><p>89 FECR-13: Bundan dolayı Rabbin onları azap kamçısı ile kamçıladı.</p><p>89 FECR-14: Muhakkak ki senin Rabbin elbette gözleyendir.</p><p>89 FECR-15: Fakat insan, ne zaman Rabbi onu imtihan edip, böylece ona ikram eder ve onu ni&#39;metlendirirse, o zaman: “Rabbim bana ikram etti.” der.</p><p>89 FECR-16: Ve fakat, ne zaman onu imtihan edip, böylece onun rızkını ölçülü verirse (daraltırsa), o zaman: “Rabbim bana ihanet etti.” der.</p><p>89 FECR-17: Hayır, bilâkis siz yetime ikram etmiyorsunuz.</p><p>89 FECR-18: Ve yoksulları doyurma konusunda birbirinizi teşvik etmiyorsunuz.</p><p>89 FECR-19: Ve size bırakılan mirası hırslı bir yeyişle yiyorsunuz.</p><p>89 FECR-20: Ve malı aşırı bir sevgiyle seviyorsunuz.</p><p>89 FECR-21: Hayır, arz, paramparça parçalanıp dağıldığı zaman.</p><p>89 FECR-22: Ve Rabbin geldiği ve melekler saf saf olduğu zaman.</p><p>89 FECR-23: Ve o gün (izin günü) cehennem getirilmiştir. İnsan o gün (izin günü) tezekkür eder (düşünüp, hatırlar) ve bu zikrin (bu hatırlamanın) ona nasıl (faydası) olur ki?</p><p>89 FECR-24: “Keşke ben hayatım için (yaşarken güzel ameller) takdim etseydim.” der.</p><p>89 FECR-25: Artık o izin günü, kimse O&#39;nun (Allah&#39;ın) azabı gibi azaplandıramaz.</p><p>89 FECR-26: Ve kimse O&#39;nun bağladığı gibi bağlayamaz.</p><p>89 FECR-27: Ey mutmain olan nefs!</p><p>89 FECR-28: Rabbine dön (Allah&#39;tan) razı olarak ve Allah&#39;ın rızasını kazanmış olarak!</p><p>89 FECR-29: (Ey fizik vücut!) O zaman, (nefsini tezkiye ettiğin ve ruhunu Allah&#39;a ulaştırdığın zaman Bana kul olursun) kullarımın arasına gir.</p><p>89 FECR-30: Ve cennetime gir.</p></div>
</body>
</html>
