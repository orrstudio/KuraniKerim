<!doctype html>
<html>
<head>
  <meta http-equiv="content-type" content="text/html; charset=utf-8">
  <title>49 HUCURÂT</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>49 HUCURÂT</h1><br/><p>49 HUCURÂT-1: Ey âmenû olanlar (Allah&#39;a ulaşmayı dileyenler)! Allah&#39;ın ve O&#39;nun Resûl&#39;ünün önüne geçmeyin. Ve Allah&#39;a karşı takva sahibi olun. Muhakkak ki Allah; en iyi işiten, en iyi bilendir.</p><p>49 HUCURÂT-2: Ey âmenû olanlar (Allah&#39;a ulaşmayı dileyenler)! Seslerinizi peygamber&#39;in sesi&#39;nden fazla yükseltmeyin. Ve o&#39;na sözü, birbirinize bağırdığınız gibi bağırarak söylemeyin. Siz farkında olmadan amelleriniz heba olur.</p><p>49 HUCURÂT-3: Allah&#39;ın Resûl&#39;ünün yanında seslerini alçaltanlar; işte onlar, Allah&#39;ın takva için kalplerini imtihan ettiği kimselerdir. Onlar için mağfiret ve büyük ecir vardır.</p><p>49 HUCURÂT-4: Muhakkak ki sana odaların dışından seslenenlerin çoğu akıl etmezler.</p><p>49 HUCURÂT-5: Ve eğer onlar, sen onların yanına çıkıncaya kadar sabretselerdi, mutlaka onlar için daha hayırlı olurdu. Ve Allah; Gafur&#39;dur, Rahîm&#39;dir.</p><p>49 HUCURÂT-6: Ey âmenû olanlar! Eğer bir fasık size bir haber getirirse, o zaman araştırın. Yoksa cahillikle bir kavme kötülük edersiniz de sonra yaptığınız şeye pişman olursunuz.</p><p>49 HUCURÂT-7: Ve aranızda Allah&#39;ın Resûlü olduğunu biliniz. Eğer işlerin çoğunda size itaat etseydi, mutlaka sıkıntıya düşerdiniz. Fakat Allah, size îmânı sevdirdi ve onu kalplerinizde müzeyyen kıldı. Küfrü, fıskı ve isyanı size kerih gösterdi. İşte onlar, onlar irşad olanlardır.</p><p>49 HUCURÂT-8: (Bu) Allah&#39;tan bir fazl ve ni&#39;mettir. Ve Allah; Alîm&#39;dir, Hakîm&#39;dir.</p><p>49 HUCURÂT-9: Ve eğer mü&#39;minlerden iki grup savaşırlarsa, o zaman ikisinin arasını düzeltin. Fakat, eğer ikisinden biri diğerine saldırırsa, o taktirde saldıran grupla Allah&#39;ın emrine dönünceye kadar savaşın. Bundan sonra eğer dönerse, böylece ikisinin arasını adaletle düzeltin, (onlara) adil davranın (diğerine zulmetmeyin). Muhakkak ki Allah, adaletle davrananları sever.</p><p>49 HUCURÂT-10: Mü&#39;minler ancak kardeştir. Öyleyse kardeşlerinizin arasını düzeltin. Ve Allah&#39;a karşı takva sahibi olun. Umulur ki, böylece siz rahmet olunursunuz.</p><p>49 HUCURÂT-11: Ey âmenû olanlar! Bir kavim, (başka) bir kavimle alay etmesin. Belki onlar (alay edilenler) diğerlerinden daha hayırlıdır. Ve kadınlar da diğer kadınlarla (alay etmesin), belki kendilerinden (diğerleri) daha hayırlıdırlar. Ve birbirinizi ayıplamayın. Kötü lâkaplarla çağırmayın. Îmândan sonra fasık isimler ne kötü. Ve kim tövbe etmezse, işte o zaman onlar zalimdirler.</p><p>49 HUCURÂT-12: Ey âmenû olanlar! Zandan çok sakının. Muhakkak ki bazı zanlar günahtır. Ve tecessüs etmeyin (merak edip insanların hatalarını araştırmayın). Sizin bir kısmınız diğerlerinin dedikodusunu yapmasın. Hiç sizden biriniz, ölmüş kardeşinin etini yemekten hoşlanır mı? Elbette ondan tiksinirsiniz. Ve Allah&#39;a karşı takva sahibi olunuz. Muhakkak ki Allah, tövbeleri kabul eden ve Rahîm olandır.</p><p>49 HUCURÂT-13: Ey insanlar! Muhakkak ki Biz, sizi bir erkek ve bir kadından yarattık. Ve sizi milletler ve kabileler kıldık ki, birbirinizi (soyunuzu, babalarınızı) tanıyasınız. Muhakkak ki Allah&#39;ın indinde en çok kerim olanınız (ikram olunanınız, en şerefli olanınız), (ırk ya da soy olarak değil) en çok takva sahibi olanınızdır. Muhakkak ki Allah, en iyi bilen ve haberdar olandır.</p><p>49 HUCURÂT-14: Araplar: “Biz âmenû olduk.” dediler. (Onlara) de ki: “Siz âmenû olmadınız (Allah&#39;a ulaşmayı dilemediniz). Fakat: “Teslim olduk.” deyin. Kalplerinize (içine) îmân girmedi. Ve eğer Allah&#39;a ve O&#39;nun Resûlü&#39;ne itaat ederseniz (Allah&#39;a ulaşmayı dilerseniz), amellerinizden bir şey eksiltmez. Muhakkak ki Allah, Gafur&#39;dur, Rahîm&#39;dir.”</p><p>49 HUCURÂT-15: Mü&#39;minler ancak onlardır ki, Allah&#39;a ve O&#39;nun Resûlü&#39;ne îmân ettiler. Sonra da şüpheye düşmediler. Ve malları ve canları ile Allah yolunda cihad edenler; işte onlar, onlar sadıklardır.</p><p>49 HUCURÂT-16: De ki: “Dîninizi Allah&#39;a mı öğretiyorsunuz? Ve Allah, göklerde ve yerde olanı bilir. Ve Allah, herşeyi en iyi bilendir.”</p><p>49 HUCURÂT-17: Teslim olmaları ile seni minnette bırakmak istiyorlar. De ki: “Sizin İslâmiyet&#39;inizle beni minnet altında bırakmayın.” Hayır, bilâkis, sizi îmâna ulaştırarak Allah sizi minnettar kılar, eğer siz sadıklarsanız.</p><p>49 HUCURÂT-18: Muhakkak ki Allah, göklerin ve yerin gaybını bilir. Ve Allah yaptıklarınızı görendir.</p></div>
</body>
</html>
