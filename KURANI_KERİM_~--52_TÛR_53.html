<!doctype html>
<html>
<head>
  <meta http-equiv="content-type" content="text/html; charset=utf-8">
  <title>52 TÛR</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>52 TÛR</h1><br/><p>52 TÛR-1: Tur Dağı&#39;na yemin olsun.</p><p>52 TÛR-2: Satır satır yazılmış Kitab&#39;a andolsun.</p><p>52 TÛR-3: (…ki o Kitab&#39;ın) içinde yazılar sayfalarda yayılmıştır.</p><p>52 TÛR-4: Beyti Mamur&#39;a (Mamur Ev&#39;e) andolsun.</p><p>52 TÛR-5: Yükseltilmiş tavana (yeryüzünün tavanına) andolsun.</p><p>52 TÛR-6: Dolu denize andolsun.</p><p>52 TÛR-7: Muhakkak ki Rabbinin azabı, mutlaka vuku bulacaktır.</p><p>52 TÛR-8: Onu (azabı) defedecek yoktur.</p><p>52 TÛR-9: O gün gökyüzü şiddetle sarsılıp sallanır.</p><p>52 TÛR-10: Ve dağlar seyir halinde yürür (hareket eder).</p><p>52 TÛR-11: İşte (o) izin günü tekzip edenlerin (yalanlayanların) vay haline.</p><p>52 TÛR-12: Onlar ki, lüzumsuz şeylere dalıp oyalananlardır.</p><p>52 TÛR-13: O gün cehennem ateşine sürüklenerek atılırlar.</p><p>52 TÛR-14: İşte bu tekzip etmiş (yalanlamış) olduğunuz ateştir.</p><p>52 TÛR-15: Acaba bu bir sihir mi? Yoksa siz mi görmüyorsunuz?</p><p>52 TÛR-16: Ona (ateşe) yaslanın. Artık sabretseniz de, sabretmeseniz de sizin için birdir. Sadece yapmış olduğunuz şeylerle cezalandırılırsınız.</p><p>52 TÛR-17: Muhakkak ki takva sahipleri, cennetlerde ve ni&#39;metler içindedir.</p><p>52 TÛR-18: Rab&#39;lerinin onlara verdiği şeylerle mutludurlar ve Rab&#39;leri onları alevli ateşin (cehennemin) azabından korudu.</p><p>52 TÛR-19: Yaptıklarınız sebebiyle afiyetle yeyin ve için.</p><p>52 TÛR-20: (Takva sahipleri), sıralanmış tahtlar üzerinde yaslanmış olanlardır ve onları güzel gözlü huriler ile evlendirdik.</p><p>52 TÛR-21: Ve (hayattayken, ölmeden önce Allah&#39;a ulaşmayı dileyip) âmenû olan, zürriyetleri de kendilerine îmân ile tâbî olanların zürriyetlerini de kendilerine ilhak ettik (yanlarına kattık). Ve onların amellerinden bir şey eksiltmedik. Herkes kazandığına (dereceler) karşılık bır rehindir.</p><p>52 TÛR-22: Ve onlara arzu ettikleri meyve ve etlerden verdik.</p><p>52 TÛR-23: Orada kadeh kaldırırlar, orada (içtikleri şarap ile) ne boş söz söylerler ne de günaha girerler.</p><p>52 TÛR-24: Ve kendileri için hizmet eden (genç delikanlılar), onların etraflarında dolaşırlar. Onlar sanki sedefinde saklanmış inci gibidirler.</p><p>52 TÛR-25: Ve karşılıklı birbirlerine sorarlar.</p><p>52 TÛR-26: “Gerçekten biz daha önce ailemizle beraberken korkuyorduk.” dediler.</p><p>52 TÛR-27: Şimdi Allah bizi ni&#39;metlendirdi ve bizi (cehennemin) kavurucu ateşinin azabından korudu.</p><p>52 TÛR-28: Muhakkak ki biz, daha önceden O&#39;na (Allah&#39;a) dua ediyorduk. Muhakkak ki O; Berr&#39;dir (çok cömert, çok lütufkârdır), Rahîm&#39;dir (Rahîm esması ile tecelli edendir).</p><p>52 TÛR-29: O halde zikret (öğüt ver), çünkü sen Rabbinin ni&#39;meti sayesinde ne kâhinsin ne de mecnunsun.</p><p>52 TÛR-30: Yoksa: “O bir şairdir, zamanın musîbetinin ona ansızın gelmesini gözlüyoruz.” mu diyorlar?</p><p>52 TÛR-31: “Gözleyin, ben de sizinle beraber gözleyenlerdenim.” de.</p><p>52 TÛR-32: Yoksa onların akılları bunu mu emrediyor? Veya onlar azgın bir kavim mi?</p><p>52 TÛR-33: Yahut: “Onu kendisi uydurup söyledi.” mi diyorlar? Hayır, onlar îmân etmezler.</p><p>52 TÛR-34: Öyleyse onun gibi bir söz (Kur&#39;ân âyeti) getirsinler, eğer (sözlerinde) sadıksalar.</p><p>52 TÛR-35: Yoksa onlar bir şey (bir yaratan) olmaksızın mı yaratıldılar? Veya yaratıcılar onlar mı?</p><p>52 TÛR-36: Yoksa gökleri ve arzı onlar mı yarattı? Hayır, onlar Allah&#39;a yakîn hasıl edemezler.</p><p>52 TÛR-37: Yoksa Rabbinin hazineleri onların yanında mı? Veya (o hazinelerin) sahipleri onlar mı?</p><p>52 TÛR-38: Yoksa onların orada (konuşulanları) dinleyecekleri merdivenleri mi var? Öyleyse onları dinleyenler açık delil getirsinler.</p><p>52 TÛR-39: Yoksa kızlar O&#39;nun ve oğlanlar sizin mi?</p><p>52 TÛR-40: Yoksa sen onlardan bir ücret mi istiyorsun? Bu yüzden onlar ağır bir borç altındalar mı?</p><p>52 TÛR-41: Yahut gayb, onların yanında da onlar mı yazıyorlar?</p><p>52 TÛR-42: Yoksa bir tuzak mı kurmak istiyorlar? Lâkin tuzağa düşecek olanlar o kâfirlerdir.</p><p>52 TÛR-43: Yoksa onların Allah&#39;tan başka ilâhları mı var? Allah, onların şirk koştukları şeylerden münezzehtir.</p><p>52 TÛR-44: Ve eğer gökten bir parça düştüğünü görseler: “Üst üste yığılmış bulutlardır.” derler.</p><p>52 TÛR-45: Artık onları, helâk olacakları günlerine kavuşuncaya kadar terket.</p><p>52 TÛR-46: O gün onlara tuzakları herhangibir şeyle fayda vermez. Ve onlar yardım olunmazlar.</p><p>52 TÛR-47: Ve muhakkak ki zulmedenler için, bundan başka bir azap daha vardır ve lâkin onların çoğu bilmezler.</p><p>52 TÛR-48: Ve Rabbinin hükmüne sabret. Çünkü muhakkak ki sen gözümüzün önündesin. Ve kalktığın zaman Rabbini hamd ile tesbih et.</p><p>52 TÛR-49: Ve gecenin bir kısmında artık O&#39;nu (Allah&#39;ı) tesbih et ve yıldızların batışında da…</p></div>
</body>
</html>
