<!doctype html>
<html>
<head>
  <meta http-equiv="content-type" content="text/html; charset=utf-8">
  <title>38 SÂD</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>38 SÂD</h1><br/><p>38 SÂD-1: Sâd, zikrin sahibi Kur&#39;ân&#39;a andolsun.</p><p>38 SÂD-2: Hayır, kâfirler gurur ve ayrılık içindedirler.</p><p>38 SÂD-3: Onlardan önce nice nesilleri helâk ettik. O zaman feryat ettiler, fakat kurtuluş vakti geçmişti.</p><p>38 SÂD-4: Ve onlara kendilerinden bir uyarıcı gelmesi acayiplerine gitti (şaşırdılar). Ve kâfirler: &quot;Bu çok yalancı bir büyücü.&quot; dediler.</p><p>38 SÂD-5: İlâhları bir tek ilâh mı kılıyor? Muhakkak ki bu, gerçekten acayip (şaşılacak) bir şey.</p><p>38 SÂD-6: Ve onlardan ileri gelenler: &quot;Yürüyün! İlâhlarınıza karşı sabırlı (kararlı) olun. Muhakkak ki sizden istenen mutlaka budur.&quot; (diyerek) ayrıldılar.</p><p>38 SÂD-7: Biz, diğer dînler içinde bunun gibi (bu konuda) bir şey (bütün ilâhların tek bir ilâh olduğunu) işitmedik. Bu sadece bir iftiradır.</p><p>38 SÂD-8: Zikir, bizim aramızda ona mı indirildi? Hayır, onlar Benim Zikrim&#39;den şüphe içindedirler. Hayır, onlar azabımı henüz tatmadılar.</p><p>38 SÂD-9: Yoksa Azîz (yüce) ve Vehhab (çok bağışlayıcı ve lütufkâr) olan Rabbinin rahmet hazineleri onların yanında mı?</p><p>38 SÂD-10: Ya da göklerin, yerin ve ikisi arasındakilerin mülkü onlara mı ait? O zaman sebepler (yollar, vasıtalar) bulup yükselsinler.</p><p>38 SÂD-11: (Onlar) burada hezimete uğramış olan fırkalardan meydana gelmiş bir ordudur.</p><p>38 SÂD-12: Onlardan önce Nuh (A.S)&#39;ın kavmi, Ad kavmi ve kazıklar sahibi firavun da yalanlamıştı.</p><p>38 SÂD-13: Ve Semud kavmi, Lut (A.S)&#39;ın kavmi ve Eyke halkı; işte onlar da (yalanlayan) fırkalardır.</p><p>38 SÂD-14: Onların hepsi resûlleri, sadece yalanladı. Böylece ikabım (cezalandırmam) hak oldu.</p><p>38 SÂD-15: Ve bunlar, kendileri için başka (hiç)bir fırsatın olmayacağı, tek bir sayhadan (çok şiddetli ses dalgasından) başka bir şey beklemiyorlar (gözlemiyorlar).</p><p>38 SÂD-16: Ve: &quot;Rabbimiz, hesap gününden önce bizim payımızı, bize acele ver.&quot; dediler.</p><p>38 SÂD-17: Onların söylediklerine sabret, güç kuvvet sahibi kulumuz Dâvud (a.s)&#39;ı zikret (hatırla). Muhakkak ki o, evvab idi (Allah&#39;a ulaşmıştı).</p><p>38 SÂD-18: Muhakkak ki Biz, dağları ona musahhar (emrine amade) kıldık. İşrak vakti ve akşam vakti onunla beraber tesbih ederlerdi.</p><p>38 SÂD-19: Ve kuşları da birarada toplanmış olarak (ona musahhar kıldık). Onların hepsi, ona evvab idiler (yönelmişlerdi ve sığınmışlardı).</p><p>38 SÂD-20: Ve onun mülkünü (idaresini) güçlendirdik. Ve ona, hikmet ve faslı hitap (hak ile bâtılı ayırıp adaletle hükmetme, hitap etme yeteneği) verdik.</p><p>38 SÂD-21: Ve o hasımların (davacıların) haberi sana geldi mi? Mihraba (Dâvud (a.s)&#39;ın ibadet ettiği yere) duvarın üstünden aşarak gelmişlerdi.</p><p>38 SÂD-22: Dâvud (a.s)&#39;ın yanına girdikleri zaman (Dâvud a.s) onlardan dehşete kapıldı (korktu). &quot;Korkma! Birbirine haksızlık etmiş iki hasımız (davacıyız). Artık aramızda sen, hak ile hükmet. Aşırı gitme (haksızlık etme)! Bizi orta yola (adaletli çözüme) ulaştır.&quot;</p><p>38 SÂD-23: Gerçekten bu benim kardeşim. Onun doksan dokuz koyunu var ve benim bir koyunum var. Buna rağmen &quot;Ona beni kefil kıl (onu da bana ver).&quot; dedi. Söyledikleri ile beni yendi.</p><p>38 SÂD-24: (Dâvud a.s): &quot;Andolsun ki, koyunlarının (arasına) senin koyununu istemekle sana zulmetti.&quot; dedi. Ve muhakkak ki ortaklardan çoğu, mutlaka birbirlerinin hakkına tecavüz ediyorlar. Âmenû olanlar (Allah&#39;a ulaşmayı dileyenler) ve amilüssalihat (nefs tezkiyesi) yapanlar hariç. Onlar ne kadar az! Ve Dâvud (a.s), onu imtihan ettiğimizi zannetti. Bunun üzerine Rabbinden mağfiret istedi ve rüku ederek secdeye kapandı. Ve Rabbine yöneldi (sözleriyle ve Rabbini görerek Allah&#39;a ulaştı ve cevap aldı).</p><p>38 SÂD-25: Böylece bu konuda ona mağfiret ettik. Muhakkak ki onun, katımızda mutlaka yüksek bir makamı ve güzel bir meabı (sığınağı) vardır.</p><p>38 SÂD-26: Ey Dâvud! Muhakkak ki Biz, seni yeryüzünün halifesi kıldık. Bunun için insanlar arasında hak ile hükmet! Ve hevaya (nefse) tâbî olma! Aksi halde seni, Allah&#39;ın yolundan saptırır. Muhakkak ki Allah&#39;ın yolundan sapanlar için hesap gününü unutmaları sebebiyle şiddetli azap vardır.</p><p>38 SÂD-27: Ve gökyüzünü, arzı ve ikisi arasındaki şeyleri bâtıl (boşuna) yaratmadık. Bu, inkâr edenlerin zannıdır. Artık ateş sebebiyle (azap edilecekleri için) inkâr edenlerin vay haline.</p><p>38 SÂD-28: Hiç âmenû olanları (Allah&#39;a ulaşmayı dileyenleri) ve amilüssalihat (nefs tezkiyesi) yapanları, yeryüzünde fesat çıkaranlarla ya da takva sahiplerini, facirlerle bir tutar mıyız?</p><p>38 SÂD-29: Bu Mübarek Kitabı sana indirdik, âyetleri ile tedbir alsınlar ve ulûl&#39;elbab tezekkür etsin diye.</p><p>38 SÂD-30: Ve Dâvud (a.s)&#39;a oğlu Süleyman&#39;ı, armağan ettik. Ne güzel kul. Muhakkak ki o evvabtı (Allah&#39;a ulaşmıştı).</p><p>38 SÂD-31: Ona bir akşam vakti, koşmaya hazır, iyi cins atlar sunulmuştu.</p><p>38 SÂD-32: Bunun üzerine dedi ki: &quot;Muhakkak ki ben, (onları) Rabbimi zikrettiğim için hayır (hayra, daimî zikre ulaşanların) sevgisi ile seviyorum.&quot; (Atlar tozu dumana katıp koşarak toz) perdesinin arkasında kaybolunca.</p><p>38 SÂD-33: &quot;Onları bana geri getirin.&quot; (dedi). Sonra bacaklarını ve boyunlarını okşamaya başladı.</p><p>38 SÂD-34: Ve andolsun ki Biz, Süleyman (A.S)&#39;ı imtihan ettik. Ve onun kürsüsü (tahtı) üzerine ceset olarak ulaştırdık. Sonra yöneldi (ayrıldı).</p><p>38 SÂD-35: &quot;Rabbim, beni mağfiret et. Bana, benden sonra kimsenin ulaşamayacağı bir mülk bağışla (hediye et). Muhakkak ki Sen, Sen Vehhab&#39;sın (çok bağışlayıcısın).&quot; dedi.</p><p>38 SÂD-36: Bunun üzerine rüzgârı ona musahhar (emre amade) kıldık. Onun emri ile dilediği yere hafif hafif eserek giderdi.</p><p>38 SÂD-37: Ve şeytanları da hepsini ki, onlar bina yapanlar ve dalgıçlardır.</p><p>38 SÂD-38: Ve diğerlerini (de) zincirlerle birbirine bağlı olarak (emre amade kıldık).</p><p>38 SÂD-39: Bunlar bizim atâmızdır (ihsanımızdır, verdiklerimizdir). Artık dilediğine hesapsız ver veya verme.</p><p>38 SÂD-40: Ve muhakkak ki onun, katımızda mutlaka yüksek bir makamı ve güzel bir meabı (sığınağı) vardır.</p><p>38 SÂD-41: Ve kulumuz Eyüp (A.S)&#39;ı zikret (hatırla). Rabbine şöyle seslenmişti: &quot;Muhakkak ki şeytan, bana dert ve azap dokundurdu.&quot;</p><p>38 SÂD-42: Ayağın ile (yere) vur. (İşte) bu serin, yıkanılacak ve içilecek su.</p><p>38 SÂD-43: Ve Bizden bir rahmet ve ulûl&#39;elbaba zikir olarak, ona ailesini ve onlarla beraber bir mislini daha bağışladık.</p><p>38 SÂD-44: Ve (Ey Eyüp!) eline bir demet sap al onunla vur, yeminini bozma. Muhakkak ki Biz, onu sabırlı bulduk. Ne iyi bir kuldu. Muhakkak ki o, Allah&#39;a ulaşmıştı (ruhunu ölmeden evvel Allah&#39;a ulaştırıp teslim etmişti).</p><p>38 SÂD-45: Ve güç ve basiret sahibi olan kullarımız İbrâhîm (A.S)&#39;ı, İshak (A.S)&#39;ı ve Yâkub (A.S)&#39;ı zikret.</p><p>38 SÂD-46: Muhakkak ki Biz, onları (ahiret) yurdunu zikreden halis (kullar) olarak ihlâs sahibi kıldık.</p><p>38 SÂD-47: Ve muhakkak ki onlar, katımızda, gerçekten &quot;hayırlılardan ve seçilmişlerden&quot;dir.</p><p>38 SÂD-48: Ve İsmail (A.S)&#39;ı ve İlyas (A.S)&#39;ı ve Zülkifli (A.S)&#39;ı da zikret. Hepsi hayırlı olanlardandır.</p><p>38 SÂD-49: Bu (Kur&#39;ân-ı Kerim), bir Zikir&#39;dir. Ve muhakkak ki muttakiler (takva sahipleri) için sığınakların en güzeli (Allah&#39;ın Zat&#39;ı) vardır.</p><p>38 SÂD-50: Kapıları onlara açılmış olan adn cennetleri vardır.</p><p>38 SÂD-51: Orada yaslanıp oturarak pekçok meyve ve içecek isterler.</p><p>38 SÂD-52: Ve onların yanlarında bakışlarını saklayan (yalnız eşlerine bakan), aynı yaşta kadınlar vardır.</p><p>38 SÂD-53: Hesap günü konusunda size vaadedilen budur.</p><p>38 SÂD-54: Muhakkak ki bu, gerçekten bizim tükenmez rızkımızdır.</p><p>38 SÂD-55: (Cennettekilerin durumu) bu. Ve muhakkak ki azgınlar için elbette şerrli (kötü) bir meab (sığınak) vardır.</p><p>38 SÂD-56: Cehennem, ona girerler. İşte o ne kötü bir döşektir.</p><p>38 SÂD-57: (Cehennemdekilerin durumu) bu, böylece artık hamîmi (kaynar su) ve gassak&#39;ı (irini) tatsınlar.</p><p>38 SÂD-58: Ve onun şeklinden başka zevc ve zevceler (çifte azaplar da) vardır.</p><p>38 SÂD-59: Bu grup da sizinle beraber (azaba) dayanacak olandır. Onlara merhaba yoktur. Muhakkak ki onlar ateşe girecek olanlardır.</p><p>38 SÂD-60: &quot;Hayır, asıl size merhaba yok. Onu bize siz takdim ettiniz (azaba uğramamıza sebep oldunuz). Artık (o) ne kötü bir karargâh (cehennem).&quot; dediler.</p><p>38 SÂD-61: &quot;Rabbimiz, bunu bize kim takdim ettiyse (biz buraya kimin yüzünden geldiysek) ona, ateşte azabı kat kat arttır.&quot; dediler.</p><p>38 SÂD-62: Ve (cehennemdekiler): &quot;Biz niçin, şerrlilerden addettiğimiz adamları (burada cehennemde) görmüyoruz?&quot; dediler.</p><p>38 SÂD-63: Biz onları eğlence konusu edindik. Yoksa bakışlar(ımız) mı onlardan kaydı (ki onları göremedik)?</p><p>38 SÂD-64: Muhakkak ki cehennem halkının bu çekişmesi kesinlikle gerçektir.</p><p>38 SÂD-65: De ki: &quot;Ben sadece uyarıcıyım. Vahid (tek), Kahhar (kahredici) olan Allah&#39;tan başka bir İlâh yoktur.&quot;</p><p>38 SÂD-66: Göklerin, yerin ve ikisi arasındakilerin Rabbi, Azîz&#39;dir (yüce ve üstün), Gaffar&#39;dır (çok mağfiret eden).</p><p>38 SÂD-67: De ki: &quot;O (Kur&#39;ân), Büyük Bir Haber&#39;dir.&quot;</p><p>38 SÂD-68: Siz O&#39;ndan yüz çevirenlersiniz.</p><p>38 SÂD-69: Meleil Al&#39;â&#39;da onlar tartışırlarken benim bir bilgim yoktu.</p><p>38 SÂD-70: Benim sadece apaçık bir nezir (uyarıcı) olduğum bana vahyolunuyor.</p><p>38 SÂD-71: Rabbin meleklere: &quot;Muhakkak ki Ben, tînden (nemli topraktan, balçıktan) bir insan yaratacağım.&quot; demişti.</p><p>38 SÂD-72: Böylece onu sevva ettiğim ve onun içine ruhumdan üflediğim zaman, derhal ona secde ederek yere kapanın!</p><p>38 SÂD-73: Bunun üzerine meleklerin hepsi birden secde etti.</p><p>38 SÂD-74: İblis hariç ki, o kibirlendi ve kâfirlerden oldu.</p><p>38 SÂD-75: (Allahû Tealâ): &quot;Ey iblis! Ellerimle (kudretimle) halkettiğim şeye secde etmenden seni men eden (şey) nedir? Kibirlendin! Yoksa sen yücelerden mi oldun?&quot; dedi.</p><p>38 SÂD-76: (İblis): &quot;Ben, ondan daha hayırlıyım. Beni ateşten, onu tînden (nemli topraktan, balçıktan) yarattın.&quot; dedi.</p><p>38 SÂD-77: (Allahû Tealâ): &quot;Haydi oradan (cennetten) çık! Artık muhakkak ki sen, kovulmuş olanlardansın.&quot; dedi.</p><p>38 SÂD-78: Ve muhakkak ki dîn gününe (kıyâmet gününe) kadar lânetim senin üzerinedir.</p><p>38 SÂD-79: (İblis): &quot;Rabbim öyleyse beas (yeniden dirilme) gününe kadar beni inzar et (bana mühlet ver).&quot; dedi.</p><p>38 SÂD-80: (Allahû Tealâ): &quot;Öyleyse muhakkak ki sen, tehir edilenlerdensin.&quot; dedi.</p><p>38 SÂD-81: Vakti malum olan (bilinen) güne kadar.</p><p>38 SÂD-82: (İblis): &quot;Bundan sonra Senin izzetine (andolsun ki) onların hepsini mutlaka azdıracağım.&quot; dedi.</p><p>38 SÂD-83: Onlardan Senin muhlis kulların hariç.</p><p>38 SÂD-84: (Allahû Tealâ): &quot;İşte bu Hakk&#39;tır. Ve Ben, hakkı söylerim.&quot; dedi.</p><p>38 SÂD-85: Cehennemi mutlaka seninle ve onlardan sana tâbî olanların hepsiyle dolduracağım.</p><p>38 SÂD-86: De ki: &quot;Sizden ona (tebliğe) karşılık bir ecir (ücret) istemiyorum. Ve ben mütekelliflerden (mükellefiyet koyanlardan) değilim.&quot;</p><p>38 SÂD-87: O (Kur&#39;ân), ancak âlemlere Zikir&#39;dir.</p><p>38 SÂD-88: Ve onun haberini bir süre sonra mutlaka öğreneceksiniz.</p></div>
</body>
</html>
