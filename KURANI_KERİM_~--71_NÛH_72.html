<!doctype html>
<html>
<head>
  <meta http-equiv="content-type" content="text/html; charset=utf-8">
  <title>71 NÛH</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>71 NÛH</h1><br/><p>71 NÛH-1: Muhakkak ki Biz, Hz. Nuh&#39;u kendi kavmine: “Kavmini onlara, elîm azap gelmeden önce uyar.” diye (resûl olarak) gönderdik.</p><p>71 NÛH-2: (Hz. Nuh, kavmine) şöyle dedi: “Ey kavmim! Muhakkak ki ben, sizin için apaçık bir nezirim (uyarıcıyım), (öyle ki).”</p><p>71 NÛH-3: Allah&#39;a kul olmanız, O&#39;na karşı takva sahibi olmanız için. Ve bana itaat edin (tâbî olun).</p><p>71 NÛH-4: (Allah da) sizin günahlarınızı mağfiret etsin (günahlarınızı sevaba çevirsin) ve sizi belirlenmiş bir zamana kadar tehir etsin (ömür versin)! Muhakkak ki Allah&#39;ın eceli (onun belirlediği an) gelince tehir edilmez. Keşke siz bilmiş olsaydınız.</p><p>71 NÛH-5: (Hz. Nuh, Rabbine) şöyle dedi: “Rabbim, Muhakkak ki ben kavmimi gece ve gündüz (ruhlarını Sana ulaştırmayı dilemeye) davet ettim.”</p><p>71 NÛH-6: Fakat benim davetim, (benden) kaçışlarından (uzaklaşmalarından) başka bir şeyi artırmadı.</p><p>71 NÛH-7: Ve muhakkak ki benim onları, Senin mağfiret etmen için her davet edişimde, (duymamak için) parmaklarını kulaklarına tıkadılar ve (görmemek için) elbiselerine büründüler ve (bu davranışlarında) ısrar ettiler ve kibirlenerek büyüklük tasladılar.</p><p>71 NÛH-8: Sonra muhakkak ki ben onları cehren (açıkça) davet ettim.</p><p>71 NÛH-9: Daha sonra da muhakkak ki ben onlara alenî olarak ilân ettim ve onlara sır olarak (tek tek çağırarak) gizli gizli de bildirdim.</p><p>71 NÛH-10: (Nuh A.S) ve dedim ki: “Artık Rabbinizden mağfiret dilediğinizi söyleyin. Muhakkak ki O; Gaffar&#39;dır (mağfiret edendir).”</p><p>71 NÛH-11: Üzerinize bol yağmurlu olarak semayı göndersin.</p><p>71 NÛH-12: Ve size mal ve erkek çocuklar (vererek) yardım etsin. Ve sizin için cennetler (verimli bahçeler) yapsın ve sizin için nehirler akıtsın.</p><p>71 NÛH-13: (Nuh (A.S), kavmine şöyle dedi): “Siz niçin Allah&#39;tan bir vakar (azamet, izzet ve kudret) ummuyorsunuz?”</p><p>71 NÛH-14: Ve O, sizi halden hale (çeşitli hallerden) geçirerek yaratmıştır.</p><p>71 NÛH-15: Görmüyor musunuz, Allah yedi kat semayı (yedi gök katını) nasıl yarattı?</p><p>71 NÛH-16: Ve Ay&#39;ı, onların arasında (semalarda) bir nur kıldı ve Güneş&#39;i de bir sirac (çırağ) kıldı.</p><p>71 NÛH-17: Ve Allah, sizi yerden (topraktan) bir nebat (gibi) yetiştirdi (yarattı).</p><p>71 NÛH-18: Sonra sizi oraya (toprağa) döndürecek ve bir çıkarışla sizi (oradan) çıkaracak.</p><p>71 NÛH-19: Ve Allah, arzı sizin için geniş bir mekân kıldı.</p><p>71 NÛH-20: Sizin yolculuk etmeniz için, ondan geniş yollar yaptı.</p><p>71 NÛH-21: (Nuh A.S): “Rabbim, muhakkak ki onlar bana asi oldular (isyan ettiler). Ve malı ve evlâdı kendisine hüsrandan başka bir şeyi artırmayan kimselere tâbî oldular.” dedi.</p><p>71 NÛH-22: Ve büyük hileler kurdular.</p><p>71 NÛH-23: Ve (birbirlerine) şöyle dediler: “Sakın kendi ilâhlarınızı (putlarınızı) bırakmayın. Ve Vedd&#39;i, Suvâa&#39;yı, Yagûs&#39;u ve Yaûka&#39;yı ve Nesra&#39;yi sakın terk etmeyin.”</p><p>71 NÛH-24: Ve (böylece) pekçoğunu dalâlette bırakmış oldular. Ve (Nuh A.S): “Zalimlerin, dalâletten başka bir şeyini artırma (zalimlerin, sapıklıklarını artır).”</p><p>71 NÛH-25: Onlar hatalarından (büyük günahlarından) dolayı boğuldular. Sonra ateşe sokuldular. Artık kendileri için, Allah&#39;tan başka bir yardımcı bulamadılar.</p><p>71 NÛH-26: Ve Hz. Nuh: “Rabbim, yeryüzünde kâfirlerden dolaşan bir kimse bırakma.” dedi.</p><p>71 NÛH-27: Muhakkak ki eğer Sen, onları (yeryüzünde) bırakırsan, Senin kullarını dalâlete düşürürler ve facir kâfirden başka (evlât) doğurmazlar.</p><p>71 NÛH-28: Rabbim, beni, annemi, babamı ve evime mü&#39;min olarak girenleri ve mü&#39;min kadınları ve mü&#39;min erkekleri mağfiret et. Zalimlere helâkından başka bir şeyi artırma.</p></div>
</body>
</html>
