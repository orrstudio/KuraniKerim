<!doctype html>
<html>
<head>
  <meta http-equiv="content-type" content="text/html; charset=utf-8">
  <title>32 SECDE</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>32 SECDE</h1><br/><p>32 SECDE-1: Elif, Lâm, Mîm.</p><p>32 SECDE-2: Hakkında şüphe olmayan Kitab&#39;ın indirilişi, âlemlerin Rabbindendir.</p><p>32 SECDE-3: Yoksa &quot;O&#39;nu uydurdu&quot; mu diyorlar? Hayır! O, Rabbinden bir haktır. Senden önce kendilerine nezir (peygamber) gelmemiş olan kavmi uyarman içindir. Umulur ki böylece onlar, hidayete ererler.</p><p>32 SECDE-4: O Allah ki; gökleri, yeri ve ikisinin arasındakileri altı günde halketti (yarattı). Sonra arşa istiva etti (arşı sevva etti, dizayn etti, vechi arşta karar kıldı). Sizin O&#39;ndan başka dostunuz ve şefaatçiniz yoktur. Hâlâ tezekkür etmez misiniz?</p><p>32 SECDE-5: Gökten arza kadar emri (Allah&#39;tan gelen ve Allah&#39;a dönen herşeyi) tedbir eder (düzenler). Sonra bir günde O&#39;na yükselir ki, (o bir günün) süresi, sizin (dünya ölçülerine göre) saymanızla 1000 senedir.</p><p>32 SECDE-6: İşte O, gaybı (görünmeyeni) ve görüneni bilen Azîz&#39;dir (yüce), Rahîm&#39;dir (Rahîm esmasıyla tecelli eden).</p><p>32 SECDE-7: Ki O, herşeyin yaratılışını en güzel yapan ve insanı yaratmaya, ilk defa tînden (nemli topraktan) başlayandır.</p><p>32 SECDE-8: Sonra onun neslini, basit bir suyun özünden (nutfeden) kıldı (yarattı).</p><p>32 SECDE-9: Sonra (Allah), onu dizayn etti ve onun içine (vechin, fizik vücudun içine) ruhundan üfürdü ve sizler için sem&#39;î (işitme hassası), basar (görme hassası) ve fuad (idrak etme hassası) kıldı. Ne kadar az şükrediyorsunuz.</p><p>32 SECDE-10: Ve dediler ki: &quot;Biz yerde (toprağın içinde) (toprağa) karıştığımız zaman biz mutlaka yeni bir yaratılış içinde mi olacağız?&quot; Hayır, onlar, Rab&#39;lerine mülâki olmayı (ulaşmayı) inkâr edenlerdir.</p><p>32 SECDE-11: De ki: &quot;Size vekil kılınan ölüm meleği, sizi vefat ettirecek (öldürecek). Sonra Rabbinize döndürüleceksiniz.&quot;</p><p>32 SECDE-12: Ve keşke mücrimleri, Rab&#39;lerinin huzurunda başlarını eğerek: &quot;Rabbimiz, biz gördük ve işittik. (Bundan sonra) bizi (dünyaya) geri döndür, salih amel yapalım. Muhakkak ki biz, mukinun (yakîn hasıl edenler) olduk.&quot; (derken) görseydin.</p><p>32 SECDE-13: Ve eğer dileseydik, bütün nefslere kendi hidayetlerini elbette verirdik (herkesi hidayete erdirirdik). Fakat Benim: &quot;Mutlaka cehennemi, tamamen cinlerden ve insanlardan dolduracağım.&quot; sözü(m) hak oldu.</p><p>32 SECDE-14: Öyleyse bu &quot;likâe&quot; (Allah&#39;a ulaşma) gününüzü, unutmanızdan dolayı (azabı) tadın. Muhakkak ki Biz de sizi unuttuk. Ve yaptıklarınız sebebiyle ebedî azabı tadın.</p><p>32 SECDE-15: Fakat Bizim âyetlerimize îmân edenler (âmenû olanlar) onlardır ki, (âyetlerimiz) zikredildiği zaman (hemen) secde ederek yere kapanırlar. Ve Rab&#39;lerini hamd ile tesbih ederler ve onlar kibirlenmezler.</p><p>32 SECDE-16: Yanlarını yataktan uzaklaştırırlar (yan üstü yatarken kalkarlar). Rab&#39;lerine korku ve ümitle dua ederler. Ve onları rızıklandırdığımız şeylerden infâk ederler (verirler).</p><p>32 SECDE-17: Artık hiçbir nefs (hiç kimse), yapmış olduklarına mükâfat olarak, onlar için gözaydınlığından nelerin saklı olduğunu bilmez.</p><p>32 SECDE-18: Öyleyse mü&#39;min olan kimse, fasık olan kimse gibi midir? Onlar müsavi (eşit) olmazlar.</p><p>32 SECDE-19: Fakat âmenû olanlar (Allah&#39;a ulaşmayı dilemiş olanlar) ve salih amel (nefs tezkiyesi) yapanlar, işte onlar için yapmış olduklarından dolayı ikram olarak meva cennetleri vardır.</p><p>32 SECDE-20: Ve fakat fasık olanlar, onların mevası (barınağı) ateştir. Oradan her çıkmak istediklerinde oraya iade edilirler (geri döndürülürler). Ve onlara: &quot;Ateşin azabını tadın! Ki onu tekzip etmiştiniz (yalanlamıştınız).&quot; denir.</p><p>32 SECDE-21: Ve Biz, mutlaka büyük azaptan önce, daha yakın olan azaptan onlara elbette tattıracağız. Umulur ki, böylece onlar (Allah&#39;a ulaşmayı dileyerek, Allah&#39;a) dönerler.</p><p>32 SECDE-22: Ve Rabbinin âyetleri zikredildikten (hatırlatıldıktan) sonra ondan yüz çeviren kimseden daha zalim kim vardır? Muhakkak ki Biz, mücrimlerden intikam alacak olanlarız.</p><p>32 SECDE-23: Ve andolsun ki Musa (A.S)&#39;a kitap verdik. Bundan sonra sen, O&#39;na (Allah&#39;a) mülâki olmaktan (hayattayken ruhunu Allah&#39;a ulaştırmaktan) şüphe içinde olma. Ve O&#39;nu (Tevrat&#39;ı) İsrailoğulları için hidayet rehberi (Allah&#39;a ulaştırıcı) kıldık.</p><p>32 SECDE-24: Ve onlardan, emrimizle hidayete erdiren imamlar kıldık ve sabır sahibi oldukları ve âyetlerimize (Hakk&#39;ul yakîn seviyesinde) yakîn hasıl etmiş oldukları için.</p><p>32 SECDE-25: Muhakkak ki senin Rabbin; O, kıyâmet günü ihtilâf etmiş oldukları şey konusunda onların arasını (haklıyı haksızdan) ayırır (hüküm verir).</p><p>32 SECDE-26: Onları hidayete erdirmedi mi? Onlardan önceki nesillerden nicelerini helâk ettik (etmiş olmamız). Onların (evvelce) meskûn oldukları yerlerde (yurtlarında) dolaşıyorlar. Muhakkak ki bunda, elbette âyetler (deliller, ibretler) vardır. Hâlâ işitmeyecekler mi?</p><p>32 SECDE-27: Onlar, suyu kurak araziye nasıl sevkediyoruz görmediler mi? Böylece oradan ekinler çıkarırız, ondan hayvanları. Ve onlar yerler. Hâlâ görmüyorlar mı?</p><p>32 SECDE-28: Ve eğer siz sadık(lar)sanız, &quot;Bu fetih ne zaman?&quot; derler.</p><p>32 SECDE-29: De ki: &quot;Fetih günü, kâfir olanlara (Allah&#39;a ulaşmayı dilemeyenlere) îmânları bir fayda vermez ve onlara süre verilmez.&quot;</p><p>32 SECDE-30: Öyleyse artık onlardan yüz çevir ve bekle! Muhakkak ki onlar (da) bekleyenlerdir.</p></div>
</body>
</html>
