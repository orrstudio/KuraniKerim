<!doctype html>
<html>
<head>
  <meta http-equiv="content-type" content="text/html; charset=utf-8">
  <title>77 MURSELÂT</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>77 MURSELÂT</h1><br/><p>77 MURSELÂT-1: Ardarda (marufla, irfanla) gönderilenlere andolsun.</p><p>77 MURSELÂT-2: Ve de şiddetle estikçe esenlere (andolsun).</p><p>77 MURSELÂT-3: Dağıtıp yayanlara andolsun.</p><p>77 MURSELÂT-4: Ve de ayırdıkça ayıranlara (andolsun).</p><p>77 MURSELÂT-5: Ve de zikri ilka edenlere (andolsun).</p><p>77 MURSELÂT-6: (Bu yeminler), özür olarak (mazeret olmaması) veya nezir olarak (uyarması) içindir.</p><p>77 MURSELÂT-7: Muhakkak ki vaadolunduğunuz şey, mutlaka vuku bulacaktır.</p><p>77 MURSELÂT-8: Öyle ki, o zaman yıldızların ışığı giderilmiştir.</p><p>77 MURSELÂT-9: Ve o zaman gök yarılmıştır.</p><p>77 MURSELÂT-10: Ve o zaman dağlar dağılmıştır.</p><p>77 MURSELÂT-11: Ve o zaman resûllere vakit bildirilmiştir.</p><p>77 MURSELÂT-12: (Bunlar) hangi gün için tecil edildi (ertelendi)?</p><p>77 MURSELÂT-13: Fasıl (ayırma) günü için (tecil edildi).</p><p>77 MURSELÂT-14: O fasıl gününün ne olduğunu sana bildiren nedir?</p><p>77 MURSELÂT-15: İzin günü, yalanlayanların vay haline.</p><p>77 MURSELÂT-16: Evvelkileri Biz helâk etmedik mi?</p><p>77 MURSELÂT-17: Sonra diğerlerini (arkadan gelenleri) de onlara tâbî kılarız.</p><p>77 MURSELÂT-18: Mücrimlere işte böyle yaparız.</p><p>77 MURSELÂT-19: İzin günü yalanlayanların vay haline.</p><p>77 MURSELÂT-20: Sizi Biz, değersiz bir sudan yaratmadık mı?</p><p>77 MURSELÂT-21: Sonra onu sağlam bir yerde kararlı kıldık (yerleştirdik).</p><p>77 MURSELÂT-22: Bilinen bir süreye kadar.</p><p>77 MURSELÂT-23: İşte Biz, böyle takdir ettik. Bunu takdir edenler ne güzel (kudret sahibi).</p><p>77 MURSELÂT-24: İzin günü yalanlayanların vay haline.</p><p>77 MURSELÂT-25: Biz arzı toplanma yeri kılmadık mı?</p><p>77 MURSELÂT-26: Canlılara ve ölülere.</p><p>77 MURSELÂT-27: Ve orada yüksek sabit dağlar kıldık. Ve sizi tatlı su ile suladık (içecek su verdik).</p><p>77 MURSELÂT-28: İzin günü yalanlayanların vay haline.</p><p>77 MURSELÂT-29: O yalanlamış olduğunuz şeye gidin!</p><p>77 MURSELÂT-30: Üç çatallı olan gölgeye gidiniz.</p><p>77 MURSELÂT-31: Gölgelendirmez ve yakıcı aleve bir faydası olmaz.</p><p>77 MURSELÂT-32: Muhakkak ki o, saray gibi (büyük) kıvılcımlar atar.</p><p>77 MURSELÂT-33: Sanki o (kıvılcımlar), sarı erkek develer gibidir.</p><p>77 MURSELÂT-34: İzin günü yalanlayanların vay haline.</p><p>77 MURSELÂT-35: Bu, (yalanlayanların) konuşamayacakları bir gündür.</p><p>77 MURSELÂT-36: Ve onlara izin verilmez ki, özür beyan etsinler.</p><p>77 MURSELÂT-37: İzin günü yalanlayanların vay haline.</p><p>77 MURSELÂT-38: Bu ayrılma günüdür. Sizi ve evvelkileri biraraya topladık.</p><p>77 MURSELÂT-39: Haydi eğer sizin bir tuzağınız varsa hemen Bana karşı tuzak kurun.</p><p>77 MURSELÂT-40: İzin günü yalanlayanların vay haline.</p><p>77 MURSELÂT-41: Muhakkak ki takva sahipleri gölgelerde ve pınarbaşlarındadır.</p><p>77 MURSELÂT-42: Ve canlarının çektiği (iştah duydukları) meyveler vardır.</p><p>77 MURSELÂT-43: Yaptıklarınız sebebiyle afiyetle yeyin ve için.</p><p>77 MURSELÂT-44: Muhakkak ki Biz, muhsinleri işte böyle mükâfatlandırırız.</p><p>77 MURSELÂT-45: İzin günü yalanlayanların vay haline.</p><p>77 MURSELÂT-46: Yeyin ve biraz da metalanın (faydalanın). Çünkü siz mücrimlersiniz.</p><p>77 MURSELÂT-47: İzin günü yalanlayanların vay haline.</p><p>77 MURSELÂT-48: Ve onlara: “Rükû edin!” denildiği zaman rükû etmezler.</p><p>77 MURSELÂT-49: İzin günü yalanlayanların vay haline.</p><p>77 MURSELÂT-50: Bundan başka artık hangi söze inanacaklar?</p></div>
</body>
</html>
