<!doctype html>
<html>
<head>
  <meta http-equiv="content-type" content="text/html; charset=utf-8">
  <title>63 MUNÂFİKÛN</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>63 MUNÂFİKÛN</h1><br/><p>63 MUNÂFİKÛN-1: Münafıklar sana geldikleri zaman: “Biz şahadet ederiz. Muhakkak ki sen, gerçekten Allah&#39;ın Resûl&#39;üsün.” dediler. Ve Allah, muhakkak ki senin, gerçekten Kendisinin Resûl&#39;ü olduğunu biliyor. Ve Allah şahadet eder ki, münafıklar gerçekten yalancıdırlar.</p><p>63 MUNÂFİKÛN-2: Yeminlerini kendilerine siper ettiler, böylece Allah&#39;ın yolundan saptılar (ve saptırdılar). Muhakkak ki onların yapmış oldukları kötü bir şey.</p><p>63 MUNÂFİKÛN-3: Bu, onların (önce) âmenû olmaları (Allah&#39;a ulaşmayı dileyerek hidayete ermeleri ve ruhlarını Allah&#39;a ulaştırdıktan), sonra küfre düşmeleri sebebiyledir. Bu sebeple onların kalplerinin üzeri tabedildi (mühürlendi). Artık onlar fıkıh edemezler (idrak edemezler).</p><p>63 MUNÂFİKÛN-4: Onları gördüğün zaman onların cesameti (görünüşleri) seni hayran bırakır. Ve eğer konuşurlarsa, onların sözlerini dinlersin, onlar sanki duvara dayalı kütükler gibidirler. Her sayhayı (gürültüyü) kendi üzerlerine (aleyhlerine) sanırlar. Onlar düşmandırlar. Artık onlardan hazer et (sakın), Allah onları helâk etsin (kahretsin), nasıl da döndürülüyorlar.</p><p>63 MUNÂFİKÛN-5: Ve onlara (münafıklara): “Geliniz, Allah&#39;ın Resûl&#39;ü sizin için mağfiret dilesin.” denildiği zaman, başlarını alay ederek iki yana salladılar. Ve sen, onların yüz çevirdiklerini (ayrıldıklarını) gördün. Ve onlar, kibirlenen kimselerdir.</p><p>63 MUNÂFİKÛN-6: Onlar (münafıklar) için mağfiret dilesen de, dilemesen de birdir. Allah onlara asla mağfiret etmez. Muhakkak ki Allah, fasıklar kavmini hidayete erdirmez.</p><p>63 MUNÂFİKÛN-7: Onlar (münafıklar): “Resûlallah&#39;ın yanında bulunanlara infâk etmeyin (bir şey vermeyin) ki, onlar dağılıp gitsinler.” diyenlerdir. Ve semaların ve arzın (göklerin ve yerin) hazineleri Allah&#39;ındır. Ve lâkin münafıklar, fıkıh (idrak) edemezler.</p><p>63 MUNÂFİKÛN-8: “Eğer biz şehre dönersek, mutlaka daha azîz (güçlü) olan, daha zelil (güçsüz, zayıf) olanı, oradan (şehirden) çıkarır.” diyorlar. İzzet Allah&#39;ın ve O&#39;nun Resûl&#39;ünün ve mü&#39;minlerindir. Ve lâkin münafıklar bilmiyorlar.</p><p>63 MUNÂFİKÛN-9: Ey âmenû olanlar (Allah&#39;a ulaşmayı dileyenler)! Mallarınız ve evlâtlarınız sizi Allah&#39;ın zikrinden alıkoymasın. Ve kim bunu yaparsa, o taktirde işte onlar, onlar hüsranda olanlardır.</p><p>63 MUNÂFİKÛN-10: Ve sizden birisine ölüm gelmesinden, o zaman: “Rabbim keşke beni yakın bir zamana kadar ertelesen de böylece ben sadaka versem ve salihlerden olsam, olmaz mı?” demesinden önce, sizi rızıklandırdığımız şeylerden infâk edin.</p><p>63 MUNÂFİKÛN-11: Ve Allah, hiçbir nefsi (hiçbir kimseyi) eceli geldiği zaman asla tehir etmez (ertelemez). Ve Allah, sizin yaptıklarınızdan haberdar olandır.</p></div>
</body>
</html>
