<!doctype html>
<html>
<head>
  <meta http-equiv="content-type" content="text/html; charset=utf-8">
  <title>51 ZÂRİYÂT</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>51 ZÂRİYÂT</h1><br/><p>51 ZÂRİYÂT-1: Savurarak esip dağıtan rüzgârlara andolsun!</p><p>51 ZÂRİYÂT-2: Ve de yük taşıyanlara (yağmur yüklü bulutlara).</p><p>51 ZÂRİYÂT-3: Sonra kolayca akıp gidenlere (süzülenlere).</p><p>51 ZÂRİYÂT-4: Hem de emrederek (işleri), (görevli meleklere) taksim edenlere (andolsun ki...)</p><p>51 ZÂRİYÂT-5: Muhakkak ki size vaadolunanlar kesinlikle doğrudur.</p><p>51 ZÂRİYÂT-6: Ve muhakkak ki dîn (hesap görme; mükâfat veya ceza), kesinlikle vuku bulacaktır (gerçekleşecektir).</p><p>51 ZÂRİYÂT-7: Ve dairesel yollara sahip olan semaya andolsun.</p><p>51 ZÂRİYÂT-8: Muhakkak ki siz, mutlaka ihtilâflı bir söz (düşünce) içindesiniz.</p><p>51 ZÂRİYÂT-9: Döndürülmüş olan kişi, ondan çevrilir.</p><p>51 ZÂRİYÂT-10: Yalancılar kahrolsun!</p><p>51 ZÂRİYÂT-11: Onlar ki cehalet içinde, gaflette olanlardır.</p><p>51 ZÂRİYÂT-12: “Dîn günü (hesap günü) ne zaman?” diye sorarlar.</p><p>51 ZÂRİYÂT-13: O gün onlar, ateşe atılarak (fitnelerinin karşılığı olarak) azaba maruz bırakılırlar.</p><p>51 ZÂRİYÂT-14: Fitnenizi (yalanladığınızı) tadın! Bu, sizin acele istemiş olduğunuz şeydir.</p><p>51 ZÂRİYÂT-15: Muhakkak ki takva sahipleri, cennetlerde ve pınarlardadır.</p><p>51 ZÂRİYÂT-16: Rab&#39;lerinin onlara verdiği şeyi alanlar; muhakkak ki onlar, bundan önce muhsin olanlardır.</p><p>51 ZÂRİYÂT-17: Onlar geceden uyudukları şey (zaman parçası) çok az olanlardı.</p><p>51 ZÂRİYÂT-18: Ve onlar, seher vakitlerinde mağfiret dilerler.</p><p>51 ZÂRİYÂT-19: Ve onların mallarında isteyenlerin ve mahrum olanların (isteyemeyenlerin) hakkı vardır.</p><p>51 ZÂRİYÂT-20: Yakîn hasıl edenler için yeryüzünde (Allah&#39;ın) âyetleri vardır.</p><p>51 ZÂRİYÂT-21: Ve kendi nefslerinizde de (âyetler) vardır. Hâlâ görmüyor musunuz?</p><p>51 ZÂRİYÂT-22: Ve semada sizin rızkınız ve vaadolunduğunuz şeyler vardır.</p><p>51 ZÂRİYÂT-23: İşte Rabbe, semaya ve yere andolsun ki; şüphesiz o, mutlaka sizlerin konuştuğunuz şeyler kadar haktır.</p><p>51 ZÂRİYÂT-24: Hz. İbrâhîm&#39;in ikram edilen misafirlerinin haberi sana geldi mi?</p><p>51 ZÂRİYÂT-25: Onun yanına geldikleri zaman “selâm” dediler. (Hz. İbrâhîm de): “Selâm yabancı kavim.” dedi.</p><p>51 ZÂRİYÂT-26: Bunun üzerine (Hz. İbrâhîm) gizlice ailesinin yanına gidip hemen (kızarmış) semiz bir buzağı getirdi.</p><p>51 ZÂRİYÂT-27: Böylece onu (yemeği) onlara yaklaştırdı (ikram etti): “Yemez misiniz?” dedi.</p><p>51 ZÂRİYÂT-28: Fakat onlardan korktuğunu hissetti: “Korkma!” dediler. Ve onu alîm bir erkek çocukla müjdelediler.</p><p>51 ZÂRİYÂT-29: Bunun üzerine hanımı (bu haberi) çığlık atarak karşıladı. Ve yüzüne vurarak: “Ben kısır ihtiyar bir kadınım.” dedi.</p><p>51 ZÂRİYÂT-30: “Senin Rabbinin buyurduğu şey işte budur.” dediler. Muhakkak ki O; Hakîm&#39;dir (hüküm ve hikmet sahibidir), Alîm&#39;dir.</p><p>51 ZÂRİYÂT-31: (Hz. İbrâhîm): “Öyleyse ey elçiler! Söylemek istediğiniz şey nedir?” dedi.</p><p>51 ZÂRİYÂT-32: Dediler ki: “Muhakkak ki biz, mücrim bir kavme gönderildik.”</p><p>51 ZÂRİYÂT-33: Onların üzerlerine balçıktan taşlar yollamak için.</p><p>51 ZÂRİYÂT-34: Onlar, Rabbinin katında haddi aşanlar için işaretlenmiş olan (taşlardır).</p><p>51 ZÂRİYÂT-35: Sonra orada mü&#39;minlerden kim varsa çıkardık.</p><p>51 ZÂRİYÂT-36: Fakat orada, bir evden başkasında, müslümanlardan (bir kimse) bulamadık.</p><p>51 ZÂRİYÂT-37: Ve orada elîm azaptan korkanlar için delil bıraktık.</p><p>51 ZÂRİYÂT-38: Ve Hz. Musa&#39;da (da deliller vardır). Onu firavuna apaçık bir sultanla (mucize ile) göndermiştik.</p><p>51 ZÂRİYÂT-39: Fakat o, etrafındakilerle yüz çevirdi ve: “O bir sihirbaz veya delidir.” dedi.</p><p>51 ZÂRİYÂT-40: Sonunda onu ve ordularını yakaladık ve böylece onları kınanmış olarak denize attık.</p><p>51 ZÂRİYÂT-41: Ve Ad (kavminde) de (ibretler, deliller vardır). Onlara, “yok edici” bir rüzgâr göndermiştik.</p><p>51 ZÂRİYÂT-42: (O rüzgâr), üzerinden geçtiği (hiç)bir şeyi bırakmayarak, mutlaka kül gibi toz haline getirdi.</p><p>51 ZÂRİYÂT-43: Ve Semud (kavminde) de (ibretler, deliller vardır). Onlara: “Bir süre metalanın (yararlanın).” denilmişti.</p><p>51 ZÂRİYÂT-44: Fakat Rab&#39;lerinin emrinden çıktılar. Bunun üzerine, onlar bakıyorlarken, kendilerini yıldırım aldı.</p><p>51 ZÂRİYÂT-45: O zaman ayağa kalkmaya muktedir olamadılar. Ve onlar “yardım edilenler” olmadılar.</p><p>51 ZÂRİYÂT-46: Ve ondan evvel Nuh kavmi de… Muhakkak ki onlar fasık bir kavimdi.</p><p>51 ZÂRİYÂT-47: Ve sema; Biz onu büyük bir kudret ile bina ettik. Ve muhakkak ki (onu) genişletici olan elbette Biziz.</p><p>51 ZÂRİYÂT-48: Ve yeryüzü; onu döşek yaptık. İşte ne güzel düzenleyici.</p><p>51 ZÂRİYÂT-49: Ve Biz, herşeyden (zıttıyla kaim kılarak) çift yarattık. Umulur ki böylece siz tezekkür edersiniz.</p><p>51 ZÂRİYÂT-50: Öyleyse Allah&#39;a firar edin (kaçın ve sığının). Muhakkak ki ben, sizin için O&#39;ndan (Allah tarafından gönderilmiş) apaçık bir nezirim.</p><p>51 ZÂRİYÂT-51: Ve Allah ile beraber başka ilâhlar kılmayın. Muhakkak ki ben, sizin için O&#39;ndan (Allah tarafından gönderilmiş) apaçık bir nezirim.</p><p>51 ZÂRİYÂT-52: İşte böyle, onlardan öncekiler de, (kendilerine) gelen resûle “sihirbazdır veya mecnundur”dan başka bir şey demediler.</p><p>51 ZÂRİYÂT-53: Onu (resûle “sihirbaz veya mecnun” demeyi, sonrakilere) vasiyet mi ettiler? Hayır, onlar azgın bir kavimdir.</p><p>51 ZÂRİYÂT-54: O halde onlardan yüz çevir, artık sen kınanacak değilsin.</p><p>51 ZÂRİYÂT-55: Ve öğüt verip hatırlat. Muhakkak ki tezekkür, mü&#39;minlere fayda verir.</p><p>51 ZÂRİYÂT-56: Ve Ben, insanları ve cinleri (başka bir şey için değil, sadece) Bana kul olsunlar diye yarattım.</p><p>51 ZÂRİYÂT-57: Onlardan (hiç)bir rızık istemiyorum ve Beni doyurmalarını da istemiyorum.</p><p>51 ZÂRİYÂT-58: Muhakkak ki Allah; O, rızık verendir, güç, kuvvet sahibidir.</p><p>51 ZÂRİYÂT-59: İşte muhakkak ki zulmedenlerin (azaptan) nasibi, arkadaşlarının nasibi (azabı) gibidir. Artık Benden (azabı) acele istemesinler.</p><p>51 ZÂRİYÂT-60: Bu durumda vaadolundukları (kıyâmet) günü sebebiyle inkâr edenlerin vay haline.</p></div>
</body>
</html>
