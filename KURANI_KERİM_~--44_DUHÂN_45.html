<!doctype html>
<html>
<head>
  <meta http-equiv="content-type" content="text/html; charset=utf-8">
  <title>44 DUHÂN</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>44 DUHÂN</h1><br/><p>44 DUHÂN-1: Ha, mim.</p><p>44 DUHÂN-2: Kitab-ı Mübîn&#39;e (Apaçık Kitab&#39;a) andolsun.</p><p>44 DUHÂN-3: Muhakkak ki Biz onu, mübarek bir gecede indirdik. Şüphesiz Biz, uyaranlarız.</p><p>44 DUHÂN-4: Hikmetli (hükmedilmiş) emirlerin (işlerin) hepsi, onda (o gecede) ayırt edilir (belirlenir).</p><p>44 DUHÂN-5: Katımızdan bir emir olarak. Muhakkak ki Biz, (Kur&#39;ân&#39;ı ve resûlleri) gönderenleriz.</p><p>44 DUHÂN-6: Rabbinden bir rahmet olarak. Muhakkak ki O; O, en iyi işiten, en iyi bilendir.</p><p>44 DUHÂN-7: Göklerin ve yerin ve ikisi arasındakilerin Rabbidir. Eğer siz yakîn sahibi iseniz.</p><p>44 DUHÂN-8: O&#39;ndan başka İlâh yoktur. Diriltir ve öldürür. Sizin ve evvelki (sizden önceki) babalarınızın Rabbidir.</p><p>44 DUHÂN-9: Hayır, onlar şüphe içinde oynuyorlar (oyalanıyorlar).</p><p>44 DUHÂN-10: Artık göğün, apaçık duman (fitne) getireceği günü gözle.</p><p>44 DUHÂN-11: (O fitne ki) insanları (insanların büyük kısmını) sarmıştır. İşte bu, elîm bir azaptır.</p><p>44 DUHÂN-12: Rabbimiz, azabı bizden kaldır. Muhakkak ki biz, mü&#39;minleriz.</p><p>44 DUHÂN-13: Onlara (herşeyi) açıklayan bir resûl gelmişti. (Buna rağmen resûlün söylediklerinden) ibret almadılar.</p><p>44 DUHÂN-14: Ve (O&#39;NA) (şeytan tarafından vahyedilerek) “öğretilmiş” ve “deli” dediler ve sonra O&#39;NDAN yüz çevirdiler.</p><p>44 DUHÂN-15: Muhakkak ki Biz, azabı biraz kaldırsak (bile), şüphesiz ki siz (şirke) dönecek olanlarsınız.</p><p>44 DUHÂN-16: Büyük bir şiddetle (onları) yakalayacağımız gün, Biz mutlaka intikam alacak olanlarız.</p><p>44 DUHÂN-17: Ve andolsun ki Biz, onlardan önce firavun kavmini de imtihan ettik. Ve onlara da kerim bir resûl (Hz. Musa) gelmişti.</p><p>44 DUHÂN-18: (Hz. Musa): “Allah&#39;ın kullarını bana verin. Muhakkak ki ben, sizin için emin bir resûlüm.” (demişti).</p><p>44 DUHÂN-19: Allah&#39;a karşı ululuk (büyüklük) taslamayın! Çünkü ben, size apaçık bir sultan (delil) ile geliyorum.</p><p>44 DUHÂN-20: Ve muhakkak ki ben, beni taşlamanızdan, sizin de Rabbiniz olan Rabbime sığındım.</p><p>44 DUHÂN-21: Eğer bana inanmıyorsanız artık benden uzaklaşın.</p><p>44 DUHÂN-22: Bunun üzerine: “Bunlar günahkâr bir kavimdir.” diye, Rabbine dua etti.</p><p>44 DUHÂN-23: Hemen gece yürüyüşü yapmak üzere kullarımla (beraber) yola çık! Muhakkak ki siz takip edileceksiniz.</p><p>44 DUHÂN-24: Ve denizi açık olarak bırak! Muhakkak ki onlar, boğulacak olan bir ordudur.</p><p>44 DUHÂN-25: Bahçelerden ve pınarlardan nicelerini terkettiler.</p><p>44 DUHÂN-26: (Ve ekinler ve kerim mekânlar (güzel köşkler).</p><p>44 DUHÂN-27: Ve orada zevk içinde yaşadıkları ni&#39;metler (terkettiler).</p><p>44 DUHÂN-28: İşte, böyle. Ve sonraki kavmi onlara varis kıldık.</p><p>44 DUHÂN-29: Onlara yer ve gök ağlamadı. Ve onlara mühlet verilmedi.</p><p>44 DUHÂN-30: Ve andolsun ki Biz, İsrailoğullarını (firavunun) zelil azab(ın)dan kurtardık.</p><p>44 DUHÂN-31: O firavun ki, şüphesiz o, haddi aşanlardan ve büyüklük taslayanlardandı.</p><p>44 DUHÂN-32: Ve andolsun ki Biz, onları (İsrailoğullarını) ilim üzerine âlemlere seçtik (üstün kıldık).</p><p>44 DUHÂN-33: Ve onlara, içinde apaçık imtihan olan âyetlerden (mucizelerden) verdik.</p><p>44 DUHÂN-34: Gerçekten onlar, mutlaka diyecekler ki.</p><p>44 DUHÂN-35: (Bizim ölümümüz) sadece ilk ölümümüzdür. Ve biz, neşrolunacak (tekrar diriltilecek) değiliz.</p><p>44 DUHÂN-36: Siz doğru söyleyenlerseniz, o halde babalarımızı (geri) getirin.</p><p>44 DUHÂN-37: Onlar mı yoksa Tubba&#39;nın kavmi ve onlardan öncekiler mi daha hayırlı? Biz onları helâk ettik. Çünkü onlar mücrimlerdi.</p><p>44 DUHÂN-38: Ve gökleri ve yeri ve ikisi arasındakileri, oyun olsun diye yaratmadık.</p><p>44 DUHÂN-39: İkisini de haktan başka bir şey ile yaratmadık (ikisini de hak ile yarattık). Ve lâkin onların çoğu bilmezler.</p><p>44 DUHÂN-40: Muhakkak ki fasıl günü, onların hepsinin belirlenmiş vaktidir.</p><p>44 DUHÂN-41: O gün, dosttan dosta (hiç)bir şey fayda vermez. Ve onlara yardım olunmaz.</p><p>44 DUHÂN-42: Ancak Allah&#39;ın rahmet (Rahîm esmasıyla tecelli) ettiği kimse hariç. Muhakkak ki O, Azîz&#39;dir, Rahîm&#39;dir.</p><p>44 DUHÂN-43: Muhakkak ki zakkum ağacı.</p><p>44 DUHÂN-44: Günahkârların yemeğidir.</p><p>44 DUHÂN-45: Erimiş maden gibi karınlarında kaynar.</p><p>44 DUHÂN-46: Kaynar suyun kaynaması gibi.</p><p>44 DUHÂN-47: Onu tutun (yakalayın)! Hemen cehennemin ortasına sürükleyin.</p><p>44 DUHÂN-48: Sonra başının üstüne azap olarak kaynar su dökün.</p><p>44 DUHÂN-49: (Azabı) tat! (Hani) sen, gerçekten azîzdin ve kerimdin (kendini öyle zannediyordun).</p><p>44 DUHÂN-50: Muhakkak ki bu azap, sizin şüphe ettiğiniz şeydir.</p><p>44 DUHÂN-51: Muhakkak ki takva sahipleri, mutlaka emin makamlardadır.</p><p>44 DUHÂN-52: Cennetlerde ve pınarlarda.</p><p>44 DUHÂN-53: Karşılıklı ipekten ve atlastan giysiler giyerler.</p><p>44 DUHÂN-54: İşte, böyle. Ve onları, iri gözlü huriler ile evlendiririz.</p><p>44 DUHÂN-55: Orada emniyet içinde her çeşit meyveden isterler.</p><p>44 DUHÂN-56: Orada ilk ölümden başka ölüm tatmazlar. Ve (Allah, böylece) onları cehennem azabından korumuştur.</p><p>44 DUHÂN-57: Senin Rabbinden fazl (lütuf) olarak işte bu, (en büyük kurtuluş) fevz-ül azîmdir.</p><p>44 DUHÂN-58: İşte böylece O&#39;nu (Kur&#39;ân-ı Kerim&#39;i), senin lisanın ile kolaylaştırdık. Umulur ki onlar tezekkür ederler.</p><p>44 DUHÂN-59: Artık gözle (bekle)! Muhakkak ki onlar da (bekleyenler) gözleyenlerdir.</p></div>
</body>
</html>
