<!doctype html>
<html>
<head>
  <meta http-equiv="content-type" content="text/html; charset=utf-8">
  <title>48 FETİH</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>48 FETİH</h1><br/><p>48 FETİH-1: Muhakkak ki Biz, sana apaçık bir fetih verdik.</p><p>48 FETİH-2: Allah, senin geçmiş ve gelecek günahlarını mağfiret etsin ve sana ni&#39;metini tamamlasın ve seni Sıratı Mustakîm&#39;e ulaştırsın diye.</p><p>48 FETİH-3: Ve Allah, sana azîz bir zaferle yardım etsin.</p><p>48 FETİH-4: Mü&#39;minlerin kalplerine, îmânlarını îmân ile artırsınlar diye sekîneti indiren, O&#39;dur. Göklerin ve yerin orduları Allah&#39;ındır. Ve Allah; Alîm&#39;dir, Hakîm&#39;dir.</p><p>48 FETİH-5: Mü&#39;min kadın ve erkekleri orada ebedî kalmak üzere altından nehirler akan cennetlere koysun ve onların günahlarını örtsün diye. İşte bu, Allah&#39;ın indinde fevz-ül azîmdir.</p><p>48 FETİH-6: Ve münafık erkek ve kadınlara, müşrik erkek ve kadınlara azap etsin. Onlar ki, Allah&#39;a kötü zan ile zanda bulundular. Kötü (zanları) onların üzerine dönsün. Ve Allah, onlara gazaplandı ve onları lânetledi. Ve onlar için cehennemi hazırladı, ne kötü varış yeri.</p><p>48 FETİH-7: Ve göklerin ve yerin orduları Allah&#39;ındır. Ve Allah; Azîz&#39;dir, Hakîm&#39;dir.</p><p>48 FETİH-8: Muhakkak ki Biz, seni şahit, müjdeleyen ve uyarıcı olarak gönderdik.</p><p>48 FETİH-9: Allah ve O&#39;nun Resûl&#39;üne îmân edin, O&#39;nu saygıyla yüceltin ve sabah akşam O&#39;nu tesbih edin diye.</p><p>48 FETİH-10: Muhakkak ki onlar, sana tâbî oldukları zaman Allah&#39;a tâbî olurlar. Onların ellerinin üzerinde (Allah senin bütün vücudunda tecelli ettiği için ellerinde de tecelli etmiş olduğundan) Allah&#39;ın eli vardır. Bundan sonra kim (ahdini) bozarsa, o taktirde sadece kendi nefsi aleyhine bozar (Allah&#39;a verdiği yeminleri, ahdleri yerine getirmediği için derecesini nakısa düşürür). Ve kim de Allah&#39;a olan ahdlerine vefa ederse (yeminini, misakini ve ahdini yerine getirirse), o zaman ona en büyük mükâfat (ecir) verilecektir (cennet saadetine ve dünya saadetine erdirilecektir).</p><p>48 FETİH-11: Araplardan muhallefunlar (geride kalanlar), sana: “Mallarımız ve ailelerimiz bizi meşgul etti. Artık bizim için mağfiret dile.” diyecekler. Onlar, kalplerinde olmayanı dilleri ile söylüyorlar. De ki: “Eğer Allah, size bir zarar veya fayda dilerse, bu taktirde sizin için Allah&#39;tan (gelen) bir şeye kim mani olabilir (fayda veya zararı önleyebilir)? Hayır (öyle değil), Allah yaptığınız şeylerden haberdardır.”</p><p>48 FETİH-12: Hayır, siz Resûl ve mü&#39;minlerin, ailelerine ebediyen asla dönmeyeceklerini zannettiniz. Ve bu (zan), kalplerinizde süslendi. Kötü bir zanla zanda bulundunuz. Ve siz helâka müstahak bir kavim oldunuz.</p><p>48 FETİH-13: Ve kim Allah ve O&#39;nun Resûl&#39;üne îmân etmezse işte o zaman, muhakkak ki Biz, kâfirler için alevli ateş (cehennemi) hazırladık.</p><p>48 FETİH-14: Ve göklerin ve yerin mülkü Allah&#39;ındır. Dilediğini mağfiret eder ve dilediğine azap eder. Ve Allah; Gafur&#39;dur, Rahîm&#39;dir.</p><p>48 FETİH-15: (Savaştan) geri kalanlar, ganimetlerin (bulunduğu yere) onları almak için gittiğiniz zaman: “Bizi bırakın (bize izin verin), size tâbî olalım.” diyecekler. (Onlar) Allah&#39;ın kelâmını değiştirmek istiyorlar. (Onlara) de ki: “Siz asla bize tâbî olamazsınız. Allahû Tealâ daha önce böyle buyurdu.” O zaman (onlar da): “Hayır, siz bize haset ediyorsunuz (bizi kıskanıyorsunuz).” diyecekler. Hayır, onlar pek azı hariç, fıkıh (idrak) edemiyorlar (anlayamıyorlar).</p><p>48 FETİH-16: Bedevî Araplar&#39;dan (savaştan) geride kalanlara de ki: “Şiddetli (kuvvetli) çarpışan bir kavime karşı (savaşmaya) çağrılacaksınız. Ya onları öldürürsünüz ya da onlar teslim olurlar. Bundan sonra eğer (Allah&#39;a) itaat ederseniz, Allah size ahsen ecir verir. Ve eğer daha önce döndüğünüz gibi dönerseniz, size elîm bir azapla azap eder.”</p><p>48 FETİH-17: Âmâlara, topallara ve hastalara bir güçlük (vebal) yoktur. Kim Allah&#39;a ve O&#39;nun Resûl&#39;üne itaat ederse, altından nehirler akan cennetlere koyar. Ve kim (yüz çevirir) dönerse, ona elîm azapla azap eder.</p><p>48 FETİH-18: Andolsun ki, o ağacın altında sana tâbî oldukları zaman Allah, mü&#39;minlerden razı oldu. Ve onların kalplerinde olanı biliyordu. Böylece onların üzerine sekînet indirdi. Ve onlara yakın bir fetih nasip etti.</p><p>48 FETİH-19: Ve pekçok da ganimet vardır. Onları alırlar. Ve Allah; Azîz&#39;dir, Hakîm&#39;dir.</p><p>48 FETİH-20: Allah size, alacağınız pekçok ganimet vaadetti. Böylece bu (konuda) sizin için acele etti. Ve insanların ellerini sizden çekti. Ve mü&#39;minlere âyet olsun ve sizi Sıratı Mustakîm&#39;e ulaştırsın diye.</p><p>48 FETİH-21: Ve henüz ulaşamadığınız, Allah&#39;ın kuşatmış olduğu diğer (ganimetler) var. Ve Allah, herşeye kaadirdir.</p><p>48 FETİH-22: Ve eğer kâfirler sizinle savaşsaydılar, mutlaka arkalarını dönerlerdi (kaçarlardı). Sonra bir dost ve bir yardımcı da bulamazlardı.</p><p>48 FETİH-23: Daha önceden beri devam eden, Allah&#39;ın sünneti budur. Ve Allah&#39;ın sünnetinde bir değişiklik bulamazsın.</p><p>48 FETİH-24: Ve sizi, Mekke&#39;nin ortasında onlara karşı muzaffer kıldıktan sonra, onların ellerini sizden ve sizin ellerinizi onlardan çeken O&#39;dur. Ve Allah, yaptıklarınızı görendir.</p><p>48 FETİH-25: Onlar ki kâfirdirler. Ve sizi Mescid-i Haram&#39;dan ve bekletilen kurbanları (kesim) mahalline ulaşmaktan men ettiler. Eğer kendilerini henüz tanımadığınız (bilmeden) helâk edeceğiniz mü&#39;min erkekler ve mü&#39;min kadınlar bulunmasaydı, bu yüzden bilmeksizin (haberiniz olmadan), onlardan size bir sıkıntı isabet edecek olmasaydı (Allah, savaşmanıza müsaade ederdi). (Allah&#39;ın savaşa müsaade etmemesi) Allah&#39;ın dilediğini rahmetine dahil etmesi içindir. Eğer (mü&#39;minler) ayrılmış olsalardı, onlardan kâfir olanları mutlaka elîm azapla azaplandırırdık.</p><p>48 FETİH-26: Kâfirler hamiyeti, cahiliye taassubunu kalplerine yerleştirince, Allah da Resûl&#39;ünün ve mü&#39;minlerin üzerine sekînetini indirdi. Ve takva sözü onlara elzem oldu (hakettiler). Ve onu (takva sahibi olmayı), en çok onlar hakettiler. Ve ona ehil (lâyık) oldular. Ve Allah, herşeyi en iyi bilendir.</p><p>48 FETİH-27: Andolsun ki, Allah Resûl&#39;ünün rüya(sının), hak olduğunu tasdik etti. Ve Allah dilerse, siz mutlaka Mescid-i Haram&#39;a emin olarak, başlarınız tıraş edilmiş ve (saçlarınız) kısaltılmış olarak korkusuzca gireceksiniz. Fakat Allah, sizin bilmediğiniz şeyleri bildiği için, bundan başka (daha önce) (size) yakın bir fetih nasip etti.</p><p>48 FETİH-28: O&#39;dur ki, Resûl&#39;ünü hidayetle ve hak dîn ile bütün dînlere izhar etmesi (açıklaması) için gönderdi ve şahit olarak Allah yeter.</p><p>48 FETİH-29: Allah&#39;ın Resûl&#39;ü Hz. Muhammed (S.A.V) ve O&#39;nunla beraber olanlar, kâfirlere karşı çok şiddetli; kendi aralarında çok merhametlidirler. Onları rükû ederken, secde ederken ve Allah&#39;dan fazl ve rıza isterken görürsün. Onların alâmetleri yüzlerindeki secde izleridir. İşte bunlar, onların Tevrat&#39;taki ve İncil&#39;deki vasıflarıdır. Filizini çıkaran sonra onu kuvvetlendiren, böylece kalınlaşan, sonunda gövdesi üzerinde yükselen, çiftçilerin hoşuna giden ekin gibidir. Onlarla kâfirleri öfkelendirmek içindir. Ve Allah, onlardan âmenû olanlara (Allah&#39;a ulaşmayı dileyenlere) ve salih amel (nefs tezkiyesi) yapanlara mağfiret ve büyük ecir vaadetti.</p></div>
</body>
</html>
