<!doctype html>
<html>
<head>
  <meta http-equiv="content-type" content="text/html; charset=utf-8">
  <title>68 KALEM</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>68 KALEM</h1><br/><p>68 KALEM-1: Nûn. Kaleme ve satır satır yazdıklarına andolsun!</p><p>68 KALEM-2: Rabbinin ni&#39;meti ile sen mecnun değilsin.</p><p>68 KALEM-3: Ve muhakkak ki senin için, elbette kesintisi olmayan mükâfat vardır.</p><p>68 KALEM-4: Ve muhakkak ki sen, mutlaka çok büyük bir ahlâk üzeresin.</p><p>68 KALEM-5: Artık yakında sen göreceksin ve onlar da görecekler.</p><p>68 KALEM-6: Sizin hanginiz meftun (şaşkın)?</p><p>68 KALEM-7: Muhakkak ki senin Rabbin; O, kim Kendi yolundan saptı, çok iyi bilir ve O hidayete ermiş olanları da çok iyi bilir.</p><p>68 KALEM-8: Öyleyse yalanlayanlara itaat etme.</p><p>68 KALEM-9: Onlar senin müsamaha göstermeni temenni ettiler (istediler), o zaman onlar da müsamaha göstereceklerdi.</p><p>68 KALEM-10: Lüzumsuz yere çok yemin edenlerin hiçbirine itaat etme.</p><p>68 KALEM-11: Devamlı kusur arayanlara, lâf taşıyanlara (itaat etme).</p><p>68 KALEM-12: Hayrı devamlı engelleyenlere, haddi tecavüz eden günahkârlara (itaat etme).</p><p>68 KALEM-13: Kötülük yapan zorbalara, bundan başka haram yiyen günahkârlara (itaat etme).</p><p>68 KALEM-14: Mallara ve oğullara sahip olmaları (sebebiyle onlara itaat etme).</p><p>68 KALEM-15: Ona âyetlerimiz okunduğu zaman: “(Bunlar) evvelkilerin masalları.” dedi.</p><p>68 KALEM-16: Biz yakında onun burnu üzerine damga basacağız.</p><p>68 KALEM-17: Muhakkak ki Biz, onları belâya uğrattık. Bostan mahsulünü mutlaka, sabah erkenden (fakirlere göstermeden) devşirmek için yeminleşen bostan sahiplerini belâya uğrattığımız gibi.</p><p>68 KALEM-18: Ve bir istisna yapmıyorlar.</p><p>68 KALEM-19: Fakat onlar uyuyorken, Rabbin tarafından gönderilen bir afet onun (bostan mahsullerinin) üzerinde dolaştı.</p><p>68 KALEM-20: Böylece (mahsul) simsiyah oldu (bahçe kara toprak gibi oldu).</p><p>68 KALEM-21: Nihayet sabah olunca birbirlerine seslendiler.</p><p>68 KALEM-22: Eğer devşirecekseniz, tarlanıza sabah erken gidin!</p><p>68 KALEM-23: Bundan sonra aralarında gizlice konuşarak (evden) ayrıldılar.</p><p>68 KALEM-24: Sakın bugün oraya (bostana) sizin yanınıza bir yoksul girmesin.</p><p>68 KALEM-25: Ve (yoksulları) men etmeye güçleri yetecek (diye) sabah erkenden gittiler.</p><p>68 KALEM-26: Fakat onu (bostanın halini) görünce: “Muhakkak ki biz, gerçekten dalâlette olan kimseleriz.” dediler.</p><p>68 KALEM-27: Hayır, biz mahrum olan kimseleriz.</p><p>68 KALEM-28: Onların en makul düşüneni: “Ben, size eğer (Allah&#39;ı) tesbih etmiyorsanız, olmaz (tesbih etmeniz gerekir) demedim mi?” dedi.</p><p>68 KALEM-29: “Bizim Rabbimiz Sübhan&#39;dır (yücedir, herşeyden münezzehtir). Muhakkak ki biz, zalim kimseler olduk.” dediler.</p><p>68 KALEM-30: Bunun üzerine birbirlerine, kınayarak karşılık verdiler.</p><p>68 KALEM-31: Yazıklar olsun bize, muhakkak ki biz, haddi aşan kimseler olduk.</p><p>68 KALEM-32: Rabbimizin bize, onun yerine, ondan daha hayırlısını bedel olarak vermesi umulur. Muhakkak ki biz, Rabbimize rağbet eden kimseleriz.</p><p>68 KALEM-33: Azap, işte böyledir ve ahiret azabı elbette daha büyüktür. Keşke bilselerdi.</p><p>68 KALEM-34: Muhakkak ki takva sahipleri için, Rab&#39;lerinin yanında Naîm cennetleri vardır.</p><p>68 KALEM-35: İşte böyle, müslümanları (teslim olanları), mücrimler (suçlular) gibi kılar mıyız (bir tutar mıyız)?</p><p>68 KALEM-36: Size ne oluyor? Nasıl hüküm veriyorsunuz?</p><p>68 KALEM-37: Yoksa sizin bir kitabınız var da ondan ders mi okuyorsunuz?</p><p>68 KALEM-38: Gerçekten onun içinde (o kitapta) “beğenip seçtiğiniz şeyler mutlaka sizindir” (mi yazılı)?</p><p>68 KALEM-39: Yoksa sizin için kıyâmete kadar sürecek olan, üzerimizde yeminler mi var: “Ne hüküm verirseniz, o mutlaka sizindir (diye).”</p><p>68 KALEM-40: Onlara sor: “Onların hangisi bunun savunucusudur?”</p><p>68 KALEM-41: Yoksa onların ortakları mı var? Öyleyse ortaklarını getirsinler, eğer doğru söyleyen kimse iseler.</p><p>68 KALEM-42: Gerçeklerin açığa çıktığı gün, secde etmeye davet olunurlar. Fakat (secde etmeye) güçleri yetmez.</p><p>68 KALEM-43: Gözleri korkudan ürpermiş halde, onları bir zillet kaplar. Onlar, salimken (sağlıklı ve selâmette iken) secde etmeye davet olunmuşlardı.</p><p>68 KALEM-44: Artık bu sözü yalanlayan kişileri Bana bırak. Yakında onları bilmedikleri bir yerden tedricen (yavaş yavaş azaba) yaklaştıracağız.</p><p>68 KALEM-45: Ve Ben, onlara mühlet veriyorum. Muhakkak ki Benim tuzağım, çok kuvvetlidir.</p><p>68 KALEM-46: Yoksa onlardan ücret mi istiyorsun? Böylece onlar ağır bir borç altındalar mı?</p><p>68 KALEM-47: Veya gayb (bilinmeyen âlemler), onların yanında da, artık onlar mı yazıyorlar?</p><p>68 KALEM-48: Artık Rabbinin hükmüne sabret. Ve balık sahibi (Yunus A.S) gibi olma. O, çok hüzünlü, gamlı olarak (Rabbine) nida etmişti.</p><p>68 KALEM-49: Eğer O&#39;nun Rabbinden kendisine bir ni&#39;met yetişmese idi, mutlaka O, zemmolunmuş (kınanmış) olarak boş araziye atılmış olacaktı.</p><p>68 KALEM-50: Fakat O&#39;nun Rabbi, kendisini seçti, böylece O&#39;nu salihlerden kıldı.</p><p>68 KALEM-51: Ve inkâr edenler, zikri (Kur&#39;ân&#39;ı) işittikleri zaman gerçekten seni, neredeyse gözleri ile devirirler. Ve: “Muhakkak ki o, gerçekten mecnundur (delidir).” derler.</p><p>68 KALEM-52: Ve O (Kur&#39;ân), âlemlere zikirden (öğütten) başka bir şey değildir.</p></div>
</body>
</html>
