<!doctype html>
<html>
<head>
  <meta http-equiv="content-type" content="text/html; charset=utf-8">
  <title>9 TEVBE</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>9 TEVBE</h1><br/><p>9 TEVBE-1: Müşriklerden, ahd aldığınız kimselere Allah&#39;tan ve O&#39;nun resûlünden bir beraattir (bir ihtardır).</p><p>9 TEVBE-2: Artık yeryüzünde dört ay dolaşın. Ve muhakkak ki siz, Allah&#39;ı aciz bırakamayacağınızı ve Allah&#39;ın kâfirleri alçaltıcı olduğunu biliniz.</p><p>9 TEVBE-3: Ve büyük hac (Hacc&#39;ul ekber) günü, Allah&#39;tan ve O&#39;nun resûlünden insanlara bir bildiridir (ilândır). Muhakkak ki; Allah ve O&#39;nun resûlü, müşriklerden berîdir (uzaktır). Bundan sonra eğer tövbe ederseniz, artık o (tövbe etmeniz) sizin için daha hayırlıdır ve eğer yüz çevirirseniz, siz Allah&#39;ı aciz bırakamayacağınızı biliniz. Ve kâfir kimseleri elîm bir azap ile uyar (ikaz et).</p><p>9 TEVBE-4: Müşriklerden ahd aldığınız kimselerden, sonradan sizden bir şey eksiltmeyenler ve size karşı birisiyle (hiç kimseyle) yardımlaşmayanlar müstesna. O taktirde onlara, onların müddetine kadar ahdlerini tamamlayın. Muhakkak ki Allah, takva sahiplerini sever.</p><p>9 TEVBE-5: Böylece haram aylar çıktığı zaman artık müşrikleri bulduğunuz yerde öldürün ve onları yakalayın ve onları muhasara edin (kuşatın). Gözetleme yerlerinin hepsine oturun (onları gözaltında tutun). Bundan sonra eğer tövbe ederlerse ve namaz kılar ve zekât verirlerse o taktirde onların yolunu serbest bırakın. Muhakkak ki Allah; Gafur&#39;dur, Rahîm&#39;dir.</p><p>9 TEVBE-6: Ve eğer müşriklerden birisi senden yardım isterse, o taktirde, Allah&#39;ın kelâmını işitinceye kadar onu himaye et. Sonra onu emin olduğu yere ulaştır. İşte bu, onların bilmeyen bir kavim olmalarından dolayıdır.</p><p>9 TEVBE-7: Allah&#39;ın ve O&#39;nun resûlünün yanında müşriklerin nasıl bir ahdi olur? Mescid-i Haram yanında ahd aldığınız kimseler müstesna. Artık sizin için ikâme ettikleri şeyde (ahdlerini tutarlarsa) siz de onlar için ikâme edin (ahdinizi yerine getirin). Muhakkak ki Allah; takva sahiplerini sever.</p><p>9 TEVBE-8: Nasıl (ahdleri) olabilir ki? Eğer size karşı kuvvetlenirlerse (birbirlerine arka çıkarlarsa) sizin hakkınızda bir yakınlık (akrabalık) ve bir zimmet (ahdlerinizden dolayı sahip olduğunuz hakları) gözetmezler ve onların kalpleri direndiği halde sizi ağızlarıyla (sözleriyle) razı ederler ve onların çoğu fasıklardır.</p><p>9 TEVBE-9: Allah&#39;ın âyetlerini az bir bedele sattılar. Böylece O&#39;nun (Allah&#39;ın) yolundan (insanları) men ettiler (Sıratı Mustakîm&#39;e insanların ulaşmasına mani oldular). Muhakkak ki; onların yapmış oldukları kötü (fena) bir şey (muhakkak ki; onlar, kötü bir şey yapmış oldular).</p><p>9 TEVBE-10: Mü&#39;minler hakkında bir yakınlık ve bir zimmet gözetmezler (mü&#39;minlerin alacaklarını ödemezler). İşte onlar, onlar hakka tecavüz edenler (haddi aşanlar)dır.</p><p>9 TEVBE-11: Bundan sonra eğer onlar, (resûlün önünde Allah&#39;a ulaşmayı dileyerek) tövbe ederlerse ve namazı ikâme ederlerse (kılarlarsa) ve zekâtı verirlerse artık (onlar), sizin dînde kardeşlerinizdir. Ve bilen bir kavim (topluluk) için âyetleri ayrı ayrı açıklıyoruz.</p><p>9 TEVBE-12: Ve ahdlerinden sonra şâyet yeminlerini bozarlarsa ve dîniniz hakkında dil uzatırlarsa o taktirde küfrün önderleri ile savaşın. Çünkü onların (muhakkak ki; onların), yeminleri yoktur. Böylece (umulur ki) vazgeçerler.</p><p>9 TEVBE-13: Yeminlerini bozan bir kavimle savaşmayacak mısınız? Ve (onlar) resûlü (yurdundan) çıkarmaya kalkıştılar (karar verdiler) ve sizinle (savaşa) ilk defa başlayanlar onlardır. Onlardan korkuyor musunuz? (Halbuki) Allah, şâyet mü&#39;minlerseniz, O&#39;ndan korkmanız için daha çok hak sahibidir.</p><p>9 TEVBE-14: Onlarla savaşın. Allah sizin ellerinizle onları azaplandırır ve onları alçaltır. Ve onlara karşı size yardım eder (zafere ulaştırır). Ve mü&#39;minler kavminin göğüslerine şifa verir (iyileştirir, ferahlatır).</p><p>9 TEVBE-15: Ve onların kalplerindeki öfkeyi giderir. Ve Allah, dilediği kimsenin tövbesini kabul eder. Ve Allah; Alîm&#39;dir (bilen), Hakîm&#39;dir (hikmet sahibi, hüküm sahibi).</p><p>9 TEVBE-16: Yoksa siz Allah&#39;ın, sizden savaşanları ve Allah&#39;tan ve O&#39;nun resûlünden ve mü&#39;minlerden başkasını dost edinmeyenleri bilmesine rağmen, bırakılacağınızı mı sandınız? Ve Allah, yaptığınız şeylerden haberdardır.</p><p>9 TEVBE-17: Müşriklerin, Allah&#39;ın mescidlerini imar etmeleri olmaz. Kendilerinin (nefslerinin) küfürlerine (inkârlarına, kâfirliklerine) şahitler iken. İşte onların amelleri heba olmuştur. Ve onlar, ateşte ebedî kalacak olanlardır.</p><p>9 TEVBE-18: Allah&#39;ın mescidlerini ancak, Allah&#39;a ve ahiret gününe (ruhu ölmeden evvel Allah&#39;a ulaştırma gününe) îmân eden ve namazı ikame eden ve zekât veren ve Allah&#39;tan başkasından korkmayan kimseler imar eder. İşte onların böylece hidayete erenlerden olması umulur.</p><p>9 TEVBE-19: Siz hac edenlere su verilmesini, Mescid-i Haram&#39;ın imar edilmesini, Allah&#39;a ve yevm&#39;il âhire îmân eden ve Allah yolunda cihad eden kimse gibi (onunla bir) mi tuttunuz? (Onlar) Allah katında müsavi (eşit) değildir. Ve Allah, zalim kavmi hidayete erdirmez.</p><p>9 TEVBE-20: Âmenû olan ve hicret (göç) eden kimselerin, malları ve canları ile Allah yolunda cihad eden kimselerin, Allah&#39;ın katında en büyük dereceleri vardır. Ve işte onlar, onlar kurtuluşa erenlerdir.</p><p>9 TEVBE-21: Rab&#39;leri, kendinden (O&#39;ndan) bir rahmet ile ve bir rıdvan (razı oluş ile) ve cennetler ile onları müjdeler. Onlar için, orada devamlı (daimî) ni&#39;metler vardır.</p><p>9 TEVBE-22: (Onlar), orada ebedî (sonsuz) kalıcıdırlar. Muhakkak o Allah ki; O&#39;nun katında, ecrul azîm (büyük bir ecir, bedel) vardır.</p><p>9 TEVBE-23: Ey âmenû olanlar! Îmâna karşı (îmânın üstüne), îmândan üstün tutarak şâyet küfrü severlerse babalarınızı ve kardeşlerinizi dostlar edinmeyin. Ve sizden kim onlara dönerse işte onlar, onlar zalimlerdir.</p><p>9 TEVBE-24: De ki: “Şâyet babalarınız ve oğullarınız ve kardeşleriniz ve zevceleriniz ve aşiretiniz ve kazandığınız mallarınız, kesada uğramasından (satışının durmasından) korktuğunuz ticaret ve razı olduğunuz (hoşunuza giden) evler, Allah&#39;tan ve O&#39;nun resûlünden ve O&#39;nun (Allah&#39;ın) yolunda cihad etmekten size daha sevgili ise artık Allah, emrini getirinceye kadar bekleyin. Ve Allah, fasıklar kavmini (topluluğunu) hidayete erdirmez.</p><p>9 TEVBE-25: Andolsun ki; Allah, size birçok savaş yerinde ve Huneyn günü yardım etti. Çokluğunuz hoşunuza gittiği halde (hoşunuza gitmesine rağmen) artık size bir fayda (bir şey) vermedi. Yeryüzünün genişliğine rağmen size dar geldi. Sonra arkanıza geri döndünüz.</p><p>9 TEVBE-26: Sonra Allah, resûlünün ve mü&#39;minlerin üzerine sekînetini indirdi. Ve sizin onu göremediğiniz bir ordu indirdi ve kâfirleri azaplandırdı. Ve işte bu, kâfirlerin cezasıdır.</p><p>9 TEVBE-27: Daha sonra da bunun ardından Allah, dilediği kimsenin tövbesini kabul eder. Ve Allah, Gafur&#39;dur (mağfiret edendir) ve Rahîm&#39;dir (rahmet nurunu yollayandır).</p><p>9 TEVBE-28: Ey âmenû olanlar (Allah&#39;a ulaşmayı dileyenler)! Müşrikler sadece bir necistir (pisliktir). Artık bu yıldan sonra Mescid-i Haram&#39;a yaklaşmasınlar. Ve eğer yoksulluktan korkarsanız, Allah şâyet dilerse (Kendi) fazlından sizi yakında zenginleştirecektir. Muhakkak ki Allah; Alîm&#39;dir, Hakîm&#39;dir.</p><p>9 TEVBE-29: Kitap verilenlerden, Allah&#39;a ve yevm&#39;il âhire (Allah&#39;a ulaşma gününe) inanmayan kimselerle ve Allah&#39;ın ve O&#39;nun Resûl&#39;ünün haram ettiğini haram etmeyenlerle ve hak dîni, dîn edinmeyenlerle, onlar küçük düşüp, cizyeyi elleriyle verinceye kadar savaşın.</p><p>9 TEVBE-30: Ve yahudiler: “Üzeyir Allah&#39;ın oğludur.” dediler ve nasraniler: “Mesih Allah&#39;ın oğludur.” dediler. Onların ağızlarıyla söylediği bu sözler, daha önce inkâr eden kimselerin sözlerine benziyor. Allah onları öldürsün. Nasıl da döndürülüyorlar.</p><p>9 TEVBE-31: Onlar, ahbarları (dîn adamlarını) ve ruhbanları (rahipleri) ve Meryem oğlu Mesih&#39;i Allah&#39;tan başka Rab&#39;ler edindiler. Tek bir ilâha kul olmalarından başka bir şeyle emrolunmadılar. O&#39;ndan başka ilâh yoktur. (Onların) şirk koştukları şeylerden O (Allah), münezzehtir.</p><p>9 TEVBE-32: (Onlar) ağızları ile Allah&#39;ın nurunu söndürmeyi istiyorlar. Ve Allah, kâfirler kerih görseler bile nurunu tamamlamaktan başka bir şey istemez.</p><p>9 TEVBE-33: Resûl&#39;ünü müşrikler kerih görseler de, hidayetle ve hak dîn ile (bu dîni) bütün dînler üzerine izhar etmesi (hak dîn olduğunu ispat etmesi) için gönderen O&#39;dur.</p><p>9 TEVBE-34: Ey âmenû olanlar (ölmeden önce Allah&#39;a ulaşmayı dileyenler)! Muhakkak ki; ahbarlardan (yahudi âlimlerden) ve ruhbanlardan (rahiplerden) çoğu, mutlaka insanların mallarını bâtılla (boş yere, haksız olarak) yerler ve Allah&#39;ın yolundan engellerler (mani olurlar). Ve altın ve gümüşü biriktiren ve onu Allah yolunda infâk etmeyen kimseler; artık onlara elîm azabı haber ver.</p><p>9 TEVBE-35: Cehennem ateşinde üzerlerinde (demir) kızdırıldığı gün, böylece onunla, onların alınları, yanları, sırtları dağlanır. Bu, kendiniz (nefsiniz) için biriktirdiğiniz şeylerdir. Böylece biriktirmiş olduğunuz şeyleri tadın!</p><p>9 TEVBE-36: Muhakkak ki; Allah&#39;ın kitabında (ifade edildiği üzere) ayların adedi, Allah&#39;ın indinde semaların (göklerin) ve yerin yaratıldığı gün (zaman) 12&#39;dir (12 olarak dizayn edilmiştir). Onlardan dördü haram (aylar)dır. Bu (dîn), kayyum olan dîndir. Artık onların içinde (o aylarda) nefslerinize zulmetmeyin. Onların hepinizle savaştığı gibi müşriklerin hepsiyle savaşın. Ve biliniz ki, muhakkak Allah, takva sahipleri ile beraberdir.</p><p>9 TEVBE-37: (Haram ayları) terketmek (ertelemek) ancak küfürde artıştır. Kâfirler onunla saptırılır. Allah&#39;ın haram ettiği şeyin (haram ayların) adedinin (müddetinin) uyması için onu (tehir edilen, ertelenen ayı) bir yıl helâl sayarlar ve onu (tehir edilen, ertelenen ayı) bir yıl haram sayarlar. Böylece Allah&#39;ın haram ettiği şeyi helâl sayarlar. Onların kötü amelleri onlara süslendi (güzel gösterildi). Ve Allah, kâfir kavmi hidayete erdirmez.</p><p>9 TEVBE-38: Ey âmenû olanlar (ölmeden evvel Allah&#39;a ulaşmaya inananlar)! Size ne oldu? Size, “Allah&#39;ın yolunda cihada çıkın (nefsinizle cihad ederek, ruhunuzu Allah&#39;a ulaştırın) (düşmanlarınızla, kâfirlerle cihad edin).” denildiği zaman, siz (bulunduğunuz) yere meyledip kaldınız (ruhunuz Allah&#39;a doğru yola çıkmadı) (İslâm ordusu içinde savaşa katılmadınız). Ahiretten (ruhunuzu Allah&#39;a ulaştırmaktan) (vazgeçip) dünya hayatına mı razı oldunuz? Dünya hayatının metaı (malı, faydası), ahiretten (ruhu Allah&#39;a ulaştırmaktan) daha azdır.</p><p>9 TEVBE-39: Sefere çıkmanız (Allah&#39;a ulaşmak için ruhunuzu Sıratı Mustakîm&#39;e ulaştırmanız) hariç, (savaşa gönüllü olarak katılmadığınız taktirde) size elîm bir azapla azap eder. Ve sizden başka bir kavimle (sizi) değiştirir. O&#39;na hiçbir şeyle zarar veremezsiniz. Ve Allah, herşeye kaadirdir.</p><p>9 TEVBE-40: O&#39;na sizin yardım etmeniz dışında (etmediğinizde) o zaman Allah, O&#39;na (Resûl&#39;e) yardım etmişti. Kâfir olanlar, O&#39;nu (Mekke&#39;den) çıkardığı (çıkmaya mecbur ettikleri) zaman iki (kişi)nin ikincisi idi. İkisi mağarada iken arkadaşına şöyle demişti: “Mahzun olma! Muhakkak ki; Allah, bizimle beraber.” O zaman Allah, O&#39;nun üzerine sekînetini indirdi.Ve O&#39;nu göremediğiniz bir ordu ile destekledi. Kâfirlerin sözünü sufli kıldı. Ve Allah&#39;ın sözü; O, çok yücedir. Ve Allah; Azîz&#39;dir (üstündür), Hakîm&#39;dir (hüküm sahibi ve hikmet sahibidir).</p><p>9 TEVBE-41: Hafif ve ağır (süvari ve piyade) olarak (sefere) çıkın ve mallarınızla ve canlarınızla (nefslerinizle) Allah yolunda cihad edin (savaşın). İşte bu, eğer bilmiş olsanız, sizin için daha hayırlıdır.</p><p>9 TEVBE-42: Eğer yakın olan bir dünya malı (ganimet) ve rahat bir sefer olsaydı, elbette sana tâbî olurlardı ve lâkin meşakkatli (sefer) onlara uzak geldi. “Şâyet gücümüz yetseydi elbette sizinle beraber çıkardık” diye Allah&#39;a yemin edeceklerdir. Kendilerini (nefslerini) helâk ediyorlar. Ve Allah, onların gerçekten yalancılar olduğunu bilir.</p><p>9 TEVBE-43: Allah seni affetti, sadık olanlar sana belli oluncaya ve yalancıları bilinceye (öğreninceye) kadar niçin (beklemeyip) onlara izin verdin?</p><p>9 TEVBE-44: Allah&#39;a ve ahiret gününe (ölmeden evvel Allah&#39;a ulaşma gününe) îmân eden kimseler, malları ve canları ile cihad etmek konusunda senden izin istemezler. Ve Allah, takva sahiplerini bilir.</p><p>9 TEVBE-45: Senden sadece Allah&#39;a ve ahiret gününe inanmayanlar ve kalpleri şüpheye düşmüş olanlar izin isterler. Artık onlar, kendi şüpheleri içinde tereddüt ederler (bocalarlar).</p><p>9 TEVBE-46: Ve eğer çıkmak isteselerdi onun (savaş) için elbette bir hazırlık yaparlardı. Ve fakat Allah, onların durumunu kerih gördü. Böylece onları alıkoydu ve onlara: “Geri kalanlarla (oturanlarla) beraber oturun.” dendi.</p><p>9 TEVBE-47: Eğer sizin aranızda (savaşa) çıksalardı, size kötülüğü arttırmalarından başka bir şey yapmazlardı. Sizin içinizde fitne çıkmasını isterler ve mutlaka sizin aranızda gayret gösterirler. Sizin aranızda onları dinleyecek olanlar var ve Allah zalimleri bilendir.</p><p>9 TEVBE-48: Andolsun ki; daha önce de fitne çıkarmak istediler ve hak gelinceye kadar sana (birtakım) işler çevirdiler. Ve onlar, kârihûn (kerih görenler) olmalarına rağmen (istememelerine rağmen) Allah&#39;ın emri zahir oldu (açığa çıktı, belli oldu).</p><p>9 TEVBE-49: Ve onlardan biri: “Bana izin ver ve beni fitneye düşürme.” der. Onlar fitneye düşmüş değiller mi? Ve muhakkak ki; cehennem, kâfirleri mutlaka ihata edicidir (kuşatıcıdır).</p><p>9 TEVBE-50: Eğer sana bir hasene isabet ederse (bu), onları üzer ve eğer sana bir musîbet isabet ederse: “Biz daha önce tedbirimizi almıştık.” derler ve sevinerek dönüp giderler.</p><p>9 TEVBE-51: De ki: “Allah&#39;ın bize yazdığı şeyden başkası, bize asla isabet etmez. O, bizim Mevlâ&#39;mızdır.” Ve artık mü&#39;minler, Allah&#39;a tevekkül etsinler.</p><p>9 TEVBE-52: De ki: “Bizim için iki güzelliğin birinden başkasını mı bekliyorsunuz? Ve biz (de) Allah&#39;ın, O&#39;nun katından veya bizim elimizle size bir azap isabet ettirmesini bekliyoruz. Artık siz (de) bekleyin! Muhakkak ki; biz de sizinle beraber bekleyenleriz.</p><p>9 TEVBE-53: De ki: “Kerih görerek veya gönül rızası ile de infâk etseniz, sizden asla kabul edilmez. Çünkü siz fasık bir kavim oldunuz.”</p><p>9 TEVBE-54: Ve onların infâklerinin, onlardan kabul edilmesine mani olan şey, ancak Allah&#39;ı ve O&#39;nun resûllerini inkâr etmeleri ve namaza üşenerek gelmeleri ve onların ancak kerih görerek infâk etmeleridir.</p><p>9 TEVBE-55: Artık onların malları ve evlâtları (da) senin hoşuna gitmesin. Allah dünya hayatında onları, onunla (onlarla) azaplandırmayı ve onların nefslerinin (canlarının), kâfir olarak çıkmasını ister.</p><p>9 TEVBE-56: Onlar, sizden olmadıkları halde mutlaka sizden olduklarına Allah&#39;a yemin ederler. Onlar, korkak bir kavimdir (topluluktur).</p><p>9 TEVBE-57: Eğer onlar, sığınacak bir yer veya mağara(lar) veya girilecek bir yer bulsalardı, mutlaka oraya yönelip, süratle koşarlardı (kaçarlardı).</p><p>9 TEVBE-58: Ve onlardan, sadakalar konusunda seni ayıplayan kimseler vardır. Öyle ki eğer ondan (sadakadan, ganimetten) onlara verilirse razı olurlar ve ondan verilmezse, o zaman kızarlar.</p><p>9 TEVBE-59: Ve eğer onlar, gerçekten Allah&#39;ın ve O&#39;nun resûlünün onlara verdiği şeye (ganimet payına) razı olsalardı: “Allah bize kâfidir, Allah ve O&#39;nun resûlü bize yakında fazlından verecek. Muhakkak ki; biz Allah&#39;a rağbet edenleriz.” derlerdi.</p><p>9 TEVBE-60: Muhakkak ki; sadaka, Allah&#39;tan bir farz olarak fakirler ve miskinler (yoksullar) ve memurlar (zekât toplayıcılar) içindir. Ve kalpleri (İslâm&#39;a) ısındırılacak olanlara ve kölelere (harcamaya) ve borçlulara ve Allah yolunda (olanlara) ve yolculara aittir. Ve Allah, bilendir, hüküm sahibidir.</p><p>9 TEVBE-61: Onlardan nebîye eza (eziyet) eden kimseler: “O bir kulak (gibi)dir, (her söyleneni dinler, inanır).” diyorlar. De ki: “O, sizin için hayrın kulağıdır (sözünüzü işitir, kabul eder; bilmemesinden değil, sizi tekzip etmemesinden dolayı hayrın kulağıdır). Ve Allah&#39;a inanır ve mü&#39;minlere inanır. Ve sizden âmenû olanlar için bir rahmettir. Allah&#39;ın resûlüne eza edenlere (ona yakışıksız söz söyleyenlere, ayıplayanlara), onlara, elîm bir azap vardır.</p><p>9 TEVBE-62: Sizi razı etmek için Allah&#39;a yemin ederler ve eğer mü&#39;minlerse (mü&#39;min olsalardı), Allah ve resûlü, razı edilmeleri için daha çok hak sahibidir.</p><p>9 TEVBE-63: Allah ve O&#39;nun resûlüne karşı, kim haddi aşarsa, artık onun için mutlaka orada ebediyyen kalacağı cehennem ateşinin olduğunu bilmiyorlar mı? İşte bu, büyük rüsvalıktır (rezilliktir).</p><p>9 TEVBE-64: Münafıklar, onların kalplerinde olan şeyi onlara haber veren bir surenin onlara indirilmesinden çekiniyorlar. De ki: “Alay edin. Muhakkak ki Allah, çekindiğiniz (gizlediğiniz) şeyi açığa çıkarandır.”</p><p>9 TEVBE-65: Ve eğer onlara sorarsan mutlaka: “Biz sadece lâfa dalmıştık ve eğleniyorduk.” diyecekler. De ki: “Siz, Allah ile O&#39;nun âyetleri ve O&#39;nun resûlü ile mi alay ediyordunuz?”</p><p>9 TEVBE-66: Özür beyan etmeyin. Siz, îmânınızdan sonra inkâr etmiştiniz. Eğer sizden bir grubu affetsek de suçlu olmalarından dolayı bir (diğer) gruba da azap edeceğiz.</p><p>9 TEVBE-67: Münafık erkekler ve münafık kadınlar, birbirlerindendir. Münkeri (kötülüğü) emrederler ve ma&#39;ruftan (iyilikten) nehyederler (yasaklarlar) ve ellerini sıkarlar (cimrilik ederler). (Onlar), Allah&#39;ı unuttular böylece (O da) onları unuttu. Muhakkak ki münafıklar, fasıklardır.</p><p>9 TEVBE-68: Allah, münafık erkeklere ve münafık kadınlara ve kâfirlere, orada ebedî kalacakları cehennem ateşini vaadetti. O (cehennem), onlara yeter. Ve Allah, onlara lânet etti. Ve onlar için ikâme edilmiş olan (devamlı kılınan) bir azap vardır.</p><p>9 TEVBE-69: Sizden önceki kimseler gibisiniz. Kuvvet olarak, mal ve evlât olarak daha çoktular, sizden daha kuvvetli idiler (oldular). Böylece nasipleri kadar faydalandılar (metalandılar), sizden önceki kimselerin kendi nasipleri kadar faydalandığı gibi siz de nasibiniz kadar faydalandınız. Ve (dünya metaına) dalanlar gibi siz de daldınız. İşte onlar, onların amelleri heba oldu (boşa gitti). İşte onlar, hüsrana uğrayanlardır.</p><p>9 TEVBE-70: Onlardan öncekilerin; Nuh, Ad ve Semud kavimlerinin ve İbrâhîm kavminin, Medyen halkının ve altüst olan şehirlerin haberi gelmedi mi? Onlara (kendi) resûlleri, beyyineler (açık deliller) getirdi. Öyleyse Allah, onlara zulmetmedi. Ve lâkin onlar, kendilerine zulmettiler.</p><p>9 TEVBE-71: Ve mü&#39;min erkekler ve mü&#39;min kadınlar, birbirlerinin dostlarıdır. Ma&#39;ruf ile emreder ve münkerden nehyederler (yasaklarlar) ve namazı ikâme ederler ve zekâtı verirler. Allah ve O&#39;nun resûlüne itaat ederler. İşte onlar, Allah, onlara rahmet edecek. Muhakkak ki Allah; Azîz&#39;dir, Hakîm&#39;dir.</p><p>9 TEVBE-72: Allah, mü&#39;min erkeklere ve mü&#39;min kadınlara orada ebedî kalacakları, altından ırmaklar akan cennetler vaadetti. Adn cennetlerinde güzel meskenler (vardır). Ve (bunların) en büyüğü, Allah&#39;tan bir rızadır (Allah&#39;ın razı olmasıdır). İşte o, fevz-ül azîmdir (en büyük kurtuluştur).</p><p>9 TEVBE-73: Ey nebî (peygamber)! Münafıklarla ve kâfirlerle cihad et (savaş). Ve onlara sert (katı) davran. Ve onların barınacağı yer cehennemdir ve gidilen yer (dönüş yeri), ne kötü.</p><p>9 TEVBE-74: Andolsun ki; “küfür” kelimesini söyledikleri halde, Allah&#39;a söylemediklerine yemin ederler. Ve İslâmlıklarından sonra inkâr ettiler. Nail olamayacakları (yapamayacakları) ve intikam almak istedikleri şey sadece Allah&#39;ın ve Resûl&#39;ünün onları, fazlından zenginleştirmiş olması. Artık tövbe ederlerse onlar için hayırlı olur. Ve şâyet dönerlerse (îmândan geri), Allah onları elîm azapla dünyada ve ahirette azaplandırır. Ve onların, yeryüzünde bir dostu ve yardımcısı yoktur.</p><p>9 TEVBE-75: Onlardan (bazı) kimseler: “Eğer (Allah), Kendi fazlından bize verirse, elbette mutlaka sadaka veririz ve mutlaka salihlerden oluruz.” diye, Allah&#39;a ahd verdiler.</p><p>9 TEVBE-76: Bundan sonra onlara (Allah), Kendi fazlından verince, onunla (verdiği şeyle) cimri oldular. Ve onlar, yüz çeviren kimseler olarak (ahdlerinden) döndüler.</p><p>9 TEVBE-77: Böylece O&#39;na (Allahû Tealâ&#39;ya) vaadettikleri şeyi, Allah&#39;a karşı yerine getirmediklerinden ve yalan söylemiş olduklarından dolayı, (onların bu yaptıklarının) sonucunda (Allah), onların kalplerine, onunla karşılaşacakları güne kadar nifak duygusu verdi.</p><p>9 TEVBE-78: Allah&#39;ın, onların sırlarını ve fısıldaşmalarını bildiğini bilmiyorlar mı? Ve muhakkak ki; Allah, gaybte olanları (gayb bilgilerini) çok iyi bilir.</p><p>9 TEVBE-79: Onlar (o kimseler), mü&#39;minlerden zengin olanları (zekâttan fazla olarak gönüllü teberruda bulunan kişileri) ve cehdlerinden (emek ve çabalarından) başka bir şey bulamayanları, sadaka konusunda ayıplıyorlar. Böylece onlarla alay ediyorlar. Allah da onlarla alay etti. Ve onlar için elîm azap vardır.</p><p>9 TEVBE-80: Onlar için mağfiret dile veya onlar için mağfiret dileme. Eğer yetmiş kere mağfiret dilesen de Allah, onları asla mağfiret etmez. İşte bu, Allah&#39;ı ve O&#39;nun Resûl&#39;ünü inkâr etmeleri sebebiyledir. Ve Allah, fasık kavmi hidayete erdirmez.</p><p>9 TEVBE-81: Geri kalanlar (münafıklar), Allah&#39;ın Resûl&#39;üne muhalefet ederek (hilâfında olarak) kalıp oturmaları ile ferahladılar. Allah yolunda malları ve nefsleri (canları) ile cihad etmeyi kerih gördüler. Ve: “Sıcakta savaşa çıkmayın.” dediler. De ki: “Cehennem ateşi daha şiddetli sıcaktır.” Keşke idrak etmiş olsalardı.</p><p>9 TEVBE-82: Artık kesbettikleri (kazandıkları) şeyler dolayısıyla ceza (bedel, karşılık) olarak az gülsünler ve çok ağlasınlar.</p><p>9 TEVBE-83: Bundan sonra Allah, seni onlardan (geri kalan münafıklardan) bir grubun yanına döndürdüğü zaman senden (cihada) çıkmak için izin isterlerse o zaman onlara de ki: “Benimle beraber ebediyyen asla çıkamazsınız ve benimle beraber asla düşmanla savaşamazsınız. Çünkü siz, ilk defa oturmaya (geri kalmaya) razı oldunuz. Artık geri kalanlarla beraber oturun.</p><p>9 TEVBE-84: Onlardan ölen bir kimsenin üzerine, namazı ebediyyen (hiçbir zaman) kılma ve onun kabri başında durma. Çünkü onlar, Allah&#39;ı ve O&#39;nun Resûl&#39;ünü inkâr ettiler ve onlar fasık(lar) olarak öldüler.</p><p>9 TEVBE-85: Ve onların malları ve evlâtları, senin hoşuna gitmesin (seni imrendirmesin). Allah dünya hayatında, onlarla (onların malları ve evlâtları ile) onlara azap etmek ister ve onların nefslerinin (canlarının) kâfir olarak çıkmasını ister.</p><p>9 TEVBE-86: Ve Allah&#39;a âmenû olmak (Allah&#39;a ulaşmayı dilemek) ve O&#39;nun Resûl&#39;ü ile beraber cihad etmek (için) bir sure indirildiği zaman onlardan servet sahipleri senden izin istediler. Ve (şöyle) dediler: “Bizi bırak, kalanlarla (oturanlarla) beraber olalım.”</p><p>9 TEVBE-87: Geri kalanlarla beraber olmaya razı oldular. Ve onların kalplerinin üzeri tabedildi (mühürlendi). Artık onlar fıkıh edemezler.</p><p>9 TEVBE-88: Fakat Resûl ve âmenû olanlar, malları ve nefsleri (canları) ile onunla beraber cihad ettiler. Ve işte onlar; (bütün) hayırlar, onlarındır. Ve işte onlar; onlar, felâha (kurtuluşa) erenlerdir.</p><p>9 TEVBE-89: Allah, onlar için altından nehirler akan cennetler hazırladı. Orada ebediyyen kalıcıdırlar. İşte bu “fevz-ül azîm” dir (en büyük kurtuluş, mükâfat).</p><p>9 TEVBE-90: Ve bedevî Araplar&#39;dan onlara izin verilmesi için özür beyan edenler ve Allah&#39;a ve O&#39;nun Resûl&#39;üne yalan söyleyerek oturup, (geri) kalan kimseler geldiler. Onlardan kâfir olanlara elîm (acı) azap isabet edecek.</p><p>9 TEVBE-91: Allah ve O&#39;nun Resûl&#39;ü için nasihat (öğüt) verdikleri (sadık kaldıkları) taktirde zayıf ve güçsüz olanların ve hasta olanların ve infâk edecek (verecek) bir şey bulamayanların da üzerinde bir günah yoktur. Muhsinlerin üzerine (aleyhlerinde) bir yol yoktur. Ve Allah; Gafur&#39;dur (mağfiret eden), Rahîm&#39;dir (rahmet nuru gönderendir).</p><p>9 TEVBE-92: Onları taşıman (bindirip, sevketmen) için sana geldikleri zaman, senin: “Sizi üzerinde taşıyacak (bindirecek) bir şey bulamadım.”dediğin, infâk edecek bir şey bulamadıkları için hüzünlenerek, gözlerinden kanlı yaşlar akarak dönen kimselere de (bir günah) yoktur.</p><p>9 TEVBE-93: Fakat zengin oldukları halde senden izin isteyip, geride kalanlarla beraber olmaya razı olan kimselere yol (günaha vesile) vardır. Ve Allah, onların kalplerinin üzerini tabetti (mühürledi). Artık onlar bilemezler.</p><p>9 TEVBE-94: Onlara geri döndüğünüz zaman size mazeret (özür) beyan ederler. “Özür beyan etmeyin size asla inanmayız.” de. Allah, sizin haberlerinizi (durumunuzu) bana bildirmişti. Ve Allah ve O&#39;nun Resûl&#39;ü, sizin amellerinizi görecek. Sonra gaybı (görünmeyeni) ve görüneni bilene döndürüleceksiniz. Böylece yapmış olduğunuz şeyleri size haber verecek.</p><p>9 TEVBE-95: Onlara döndüğünüz zaman onlardan yüz çevirirsiniz diye, size Allah&#39;a karşı yemin edeceklerdir. Artık onlardan yüz çevirin! Çünkü onlar, murdardır ve kesbetmiş oldukları (kazanmış oldukları) şeyler sebebiyle barınacakları yer cehennemdir.</p><p>9 TEVBE-96: Onlardan razı olmanız için size yemin ederler. Eğer siz onlardan razı olursanız (razı olsanız bile) muhakkak ki Allah, fasık kavimden razı olmaz.</p><p>9 TEVBE-97: Bedevî Araplar, küfür (inkâr) ve nifak bakımından daha şiddetlidir. Allah&#39;ın Resûl&#39;üne indirdiği şeylerin sınırlarını bilmemeye daha yatkındırlar. Ve Allah; Alîm (en iyi bilen)&#39;dir, Hakîm (hikmet sahibi, hüküm sahibi)&#39;dir.</p><p>9 TEVBE-98: Ve bedevî Araplar&#39;dan, infâk ettiği şeyi zarar kabul eden kimseler vardır. Ve devrin değişmesini, size (başınıza) kötü devirlerin (felâketlerin) gelmesini beklerler. Kötü dönemler (felâketli olaylar) onların üzerine olsun! Ve Allah, en iyi işitendir, en iyi bilendir.</p><p>9 TEVBE-99: Ve bedevî Araplar&#39;dan Allah&#39;a ve ahiret gününe (Allah&#39;a ölmeden evvel ulaşma gününe) inananlar vardır. Ve infâk ettikleri şeyleri Allah&#39;ın indinde ve Resul&#39;ün dualarında bir (yakınlık) vesile kabul ederler. Muhakkak ki; o, onlar için bir yakınlık vesilesidir, (öyle) değil mi? Allah, onları rahmetinin içine dahil edecek. Muhakkak ki Allah; Gafur&#39;dur (mağfiret edendir) ve Rahîm (rahmet nurunu gönderen)&#39;dir.</p><p>9 TEVBE-100: O sabikûn-el evvelîn (evvelki hayırlarda yarışanlardan salâh makamında iradesini Allah&#39;a teslim ederek irşada memur ve mezun kılınanlar): Onların bir kısmı muhacirînden (Mekke&#39;den Medine&#39;ye göç edenlerden) bir kısmı ensardan (Medine&#39;deki yardımcılardan) ve bir kısmı da onlara (ensar ve muhacirîne) ihsanla tâbî olanlardandı. (Sahâbe irşad makamına sahip oldukları için onlara tâbî olundu). Allah, onlardan razı ve onlar da O&#39;ndan (Allah&#39;tan) razıdır. Onlara Allah, altlarından ırmaklar akan cennetler hazırladı ve orada ebediyyen kalacaklardır. İşte bu, en büyük (azîm) mükâfattır.</p><p>9 TEVBE-101: Ve sizin etrafınızda olan bedevî Araplar&#39;dan, münafık olanlar ve şehir halkından nifak üzerinde olmaya alışmış olanlar var. Onları, sen bilmezsin. Onları, Biz biliriz. Onları, iki kere azaplandıracağız sonra (onlar), azîm (büyük) azaba döndürülecekler.</p><p>9 TEVBE-102: Ve diğerleri (savaştan geri kalanların bir kısmı), günahlarını itiraf ettiler. Salih ameli, diğer kötü (amel)le karıştırdılar. Umulur ki; Allah, onların tövbelerini kabul eder, muhakkak ki; Allah, Gafur&#39;dur (mağfiret edendir), Rahîm (rahmet nuru gönderen)&#39;dir.</p><p>9 TEVBE-103: Onların mallarından sadaka olarak al ve onunla, onları temizle ve tezkiye et ve onlara dua et, muhakkak ki; senin duan onlar için bir sekînedir (sukûnettir). Ve Allah; Sem&#39;î (en iyi işiten)dir, Alîm (en iyi bilen)dir.</p><p>9 TEVBE-104: Allah&#39;ın kullarından, tövbeleri kabul ettiğini ve sadakaları aldığını (kabul ettiğini) bilmiyorlar mı? Ve muhakkak ki Allah, tövbeleri kabul eden ve Rahîm (rahmet nuru gönderen)&#39;dir.</p><p>9 TEVBE-105: De ki: “(İstediğinizi) yapın. Allah ve O&#39;nun Resûl&#39;ü ve mü&#39;minler sizin amellerinizi görecek. Gaybı (görünmeyeni) ve müşahade edileni (görüneni) bilene, döndürüleceksiniz. O zaman, sizin yapmış olduğunuz şeyleri size haber verecek.”</p><p>9 TEVBE-106: Ve diğerleri, Allah&#39;ın emri için ertelenmiştir. Onları ya azaplandırır ya da onların tövbesini kabul eder. Ve Allah; Alîm&#39;dir (en iyi bilen), Hakîm&#39;dir (hüküm veren, hikmet sahibi).</p><p>9 TEVBE-107: Ve onlar, zarar vermek, küfrü (kuvvetlendirmek) ve mü&#39;minlerin arasını açmak ve daha önce Allah ve resûlüne karşı harbeden (savaşan) kişiyi beklemek (gözlemek) için bir mescid edindiler (mescidi dirar). Ve mutlaka: “Biz ancak iyilikler (güzellikler) isteriz.” diye yemin ederler. Ve Allah, onların kesinlikle yalancılar olduğuna şahitlik eder.</p><p>9 TEVBE-108: Ebediyyen orada namaz kılma (ikâme etme). İlk günden takva üzerine tesis edilen (kurulan) mescid, orada namaz kılmak için elbette daha lâyıktır. Orada temizlenmeyi (kalbini temizlemeyi, arınmayı) seven adamlar vardır. Ve Allah, temizlenmiş (arınmış) olanları sever.</p><p>9 TEVBE-109: Artık binasını Allah&#39;tan takva ve rıza üzerine kuran mı, daha hayırlıdır, yoksa binasını kayan (düşen) bir çamur yığını kenarına kuran (tesis eden) kimse mi? Böylece cehennem ateşinin içine onunla beraber (kendisi de) göçer. Ve Allah, zalimler kavmini (topluluğunu) hidayete erdirmez.</p><p>9 TEVBE-110: Onların yapmış oldukları bina, kalplerinde, kalpleri parçalanana kadar, bir nifak ve şüphe olarak devam edecek (zail olmayacak). Ve Allah; Alîm (en iyi bilen)&#39;&#39;dir, Hakîm (hüküm veren ve hikmet sahibi)&#39;&#39;dir.</p><p>9 TEVBE-111: Allah muhakkak ki; Allah yolunda savaşan, böylece öldüren ve öldürülen mü&#39;minlerden onlara verilecek cennet karşılığında, canlarını ve mallarını satın almıştır. (Bu), Tevrat&#39;ta, İncil&#39;de ve Kur&#39;ân&#39;da, O&#39;nun (Allah&#39;ın) üzerine hak olan vaaddir. Allah&#39;tan daha çok ahdine vefa eden kimdir? O&#39;nunla yaptığınız alışveriş ile sevinin! Ve işte o, en büyük fevz (mükâfat)dir.</p><p>9 TEVBE-112: Tövbe edenleri, (Allah&#39;a) kul olanları, hamdedenleri, oruç tutanları veya seyahat edenleri (Allah yolunda hicret edenleri, savaşmak için veya Allah&#39;ın adını yüceltmek, dînini kuvvetlendirmek için, Allah yolunda hizmet için, ilim tahsil etmek için yurtlarından çıkanları, Allah&#39;a ulaştırmak için ruhlarını yola çıkaranları, yeryüzünde ibretle gezip tefekkür edenleri); rükû ve secde edenleri, ma&#39;rufla emredenleri, münkerden nehyedenleri (yasaklayanları), Allah&#39;ın hudutlarını muhafaza edenleri ve mü&#39;minleri müjdele!</p><p>9 TEVBE-113: Bir nebînin ve âmenû olan kimselerin, müşrikler için, cehennem ehli oldukları onlara açıkça belli olduktan sonra yakınları bile olsa mağfiret dilemeleri olmaz (uygun değildir).</p><p>9 TEVBE-114: Ve İbrâhîm&#39;in babası için mağfiret dilemesi olamaz (olmaz). Yalnız ona vaadettiği vaad hariç. Fakat onun (babasının), Allah&#39;ın düşmanı olduğu, ona belli olduğu (beyan edildiği) zaman, ondan uzaklaştı. İbrâhîm muhakkak ki evvah (yüreği çok sızlayan)tır, halîm (çok merhametli)dir.</p><p>9 TEVBE-115: Allah, bir kavmi hidayete erdirdikten sonra, takva sahibi olacakları şeyler onlara açıklanıncaya kadar (açıklanmadıkça) (o kavmi), dalâlete düşürecek (saptıracak) değildir. Muhakkak ki Allah, herşeyi en iyi bilendir.</p><p>9 TEVBE-116: Semaların ve yerin mülkü muhakkak ki; Allah&#39;ındır. Yaşatır (hayat verir) ve öldürür. Sizin için Allah&#39;tan başka bir dost ve bir yardımcı yoktur.</p><p>9 TEVBE-117: Andolsun ki; Allah, nebîye ve muhacirlere (hicret edenlere, göç edenlere) tövbeyi nasip etti. O zor zamanda kalpleri meyletmek (îmândan dönmek) üzere iken; ona tâbî olan ensara ve onlardan bir gruba tövbe etmeyi nasip etti. Sonra da onların tövbelerini kabul etti. Çünkü O (Allah); onlara Rauf&#39;tur (çok şefkatli), Rahîm&#39;dir (rahmet nuru gönderen).</p><p>9 TEVBE-118: Ve geri bırakılan (âyet-106: gazadan geri kalıp, haklarındaki hüküm ertelenen) üç kişinin de (tövbeleri kabul edildi: âyet 117). Hatta yeryüzü geniş olmasına rağmen onlara dar gelmişti. Ve nefsleri de kendilerine dar geldi. Kendilerine Allah&#39;tan başka bir melce (sığınak) olmadığını anladılar (kesin olarak idrak ettiler). Sonra (tövbeleri kabul edilerek) ruhlarını yeniden Allah&#39;a ulaştırsınlar diye tövbelerini kabul etti. Muhakkak ki Allah, O; Tevvab&#39;tır (tövbeleri kabul eden), Rahîm&#39;dir (rahmet nurunu gönderen).</p><p>9 TEVBE-119: Ey âmenû olanlar (ölmeden önce Allah&#39;a ulaşmayı dileyen kimseler)! Allah&#39;a karşı takva sahibi olun ve sadıklarla beraber olun.</p><p>9 TEVBE-120: Medine (şehir) halkı ve bedevî Araplar&#39;dan onun çevresinde olanlar için Allah&#39;ın Resûl&#39;ünden geri kalmaları ve kendi nefslerini, onun nefsinden üstün tutmaları (rağbet etmeleri) olmaz. Çünkü böylece onlara, Allah yolunda (aşırı) bir susuzluk, bir yorgunluk (bitkinlik) ve şiddetli açlık isabet etmesi, küffarı (kâfirleri) öfkelendirecek bir yere ayak basarak (işgal ederek), düşmana karşı bir zafere nail olmaları yoktur ki; onunla, onlara salih amel yazılmış olmasın. Muhakkak ki Allah, muhsinlerin ecrini zayi etmez.</p><p>9 TEVBE-121: Ve küçük ve büyük bir nafaka, infâk etmezler (vermezler) ve bir vadiyi geçmezler ki; Allah&#39;ın, onların yaptıklarını en ahsen (en güzel) şekilde mükâfatlandırması için onların üzerine yazılmış olmasın.</p><p>9 TEVBE-122: Mü&#39;minlerin hepsinin birden sefere çıkması gerekmez (uygun olmaz). Böylece, her fırkadan bir grup sefere çıkmayıp, kendi kavimlerini, onlara geri döndükleri zaman, onları inzar etmeleri (uyarmaları) için, dîni çok iyi fıkıh etsinler! Böylece onlar hazer ederler (Allah&#39;tan çekinirler).</p><p>9 TEVBE-123: Ey âmenû olanlar (ölmeden önce Allah&#39;a ulaşmayı dileyenler)! Küffardan (kâfirlerden) size en yakın olanlarla savaşın ve sizde bir kuvvet (azîm) bulsunlar! Ve biliniz ki; Allah, muhakkak takva sahipleriyle beraberdir.</p><p>9 TEVBE-124: Ve sure olarak bir şey indirildiği zaman onlardan birisi: “Bu hanginizin îmânını arttırdı?” der. Ama âmenû olan (ölmeden önce Allah&#39;a ulaşmayı dileyen) kimseler; (var ya, bu sureler) onların îmânını arttırır ve onlar, birbirlerini müjdelerler (sevinirler).</p><p>9 TEVBE-125: Ve fakat; kalplerinde hastalık (nifak, şüphe, inkâr) olanların ise böylece murdarlıklarına (inkârlarına, şüphelerine ve pisliklerine) murdarlık katar (daha da artırır). Ve onlar, kâfir olarak ölürler.</p><p>9 TEVBE-126: Ve onlar, senede bir veya iki kere imtihan edildiklerini görmüyorlar mı? Sonra tövbe etmiyorlar (Allah&#39;a yönelmiyorlar) ve onlar zikir yapmıyorlar (Allah&#39;ın ismini ardarda tekrar etmiyorlar).</p><p>9 TEVBE-127: Ve sure olarak bir şey indirildiği zaman: “Sizi gören bir kimse var mı?” diye onlar birbirlerine bakarlar sonra giderler. Allah, onların kalplerini, fıkıh etmeyen bir kavim olmaları sebebiyle çevirdi.</p><p>9 TEVBE-128: Andolsun ki; size, sizin içinizden azîz bir Resûl geldi. Sizin üzüldüğünüz şey, O&#39;na ağır gelir (O&#39;nu üzer). Size çok düşkün, mü&#39;minlere şefkatli ve merhametlidir.</p><p>9 TEVBE-129: Bundan sonra eğer onlar dönerlerse, o zaman onlara şöyle de: “Bana, Allah yeter (kâfidir), O&#39;ndan başka ilâh yoktur. Ben, Allah&#39;a tevekkül ettim (güvendim). Ve O, azîm arşın Rabbidir.</p></div>
</body>
</html>
