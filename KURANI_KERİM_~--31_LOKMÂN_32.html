<!doctype html>
<html>
<head>
  <meta http-equiv="content-type" content="text/html; charset=utf-8">
  <title>31 LOKMÂN</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>31 LOKMÂN</h1><br/><p>31 LOKMÂN-1: Elif, Lâm, Mim.</p><p>31 LOKMÂN-2: Bunlar, hakîm (hikmet ve hükümle dolu) olan Kitab&#39;ın Âyetleri&#39;dir.</p><p>31 LOKMÂN-3: Muhsinler için hidayet (e erdirici) ve rahmettir.</p><p>31 LOKMÂN-4: Onlar, namazı ikame ederler (namaz kılarlar) ve zekâtı verirler. Ve onlar, ahirete (Allah&#39;a ulaşmaya) yakîn hasıl ederler (kesinlikle inanırlar).</p><p>31 LOKMÂN-5: İşte onlar, Rab&#39;lerinden bir hidayet üzerindedirler. Ve işte onlar; onlar felâha erenlerdir.</p><p>31 LOKMÂN-6: Ve insanlardan bir kısmı boş sözleri satın alırlar, ilimleri olmaksızın Allah&#39;ın yolundan saptırmak için. Ve onu eğlence (alay konusu) edinirler. İşte onlar için muhin (aşağılayıcı) bir azap vardır.</p><p>31 LOKMÂN-7: Ve ona âyetlerimiz okunduğu zaman onu işitmemiş gibi kibirlenerek döner (gider), onun kulaklarında vakra (işitme engeli) varmış gibi. Öyleyse onu elîm azapla müjdele (ikaz et, uyar).</p><p>31 LOKMÂN-8: Muhakkak ki âmenû olanlar (Allah&#39;a ulaşmayı dileyenler) ve salih amel (nefs tezkiyesi) yapanlar için naîm cennetleri vardır.</p><p>31 LOKMÂN-9: (Onlar) orada ebediyyen kalacak olanlardır. Allah&#39;ın vaadi haktır. Ve O; Azîz&#39;dir (yüce), Hakîm&#39;dir (hüküm ve hikmet sahibi).</p><p>31 LOKMÂN-10: Gökleri, gördüğünüz gibi direksiz olarak yarattı ve sizi sarsar (sarsmasın) diye sabit ve yüksek dağlar oluşturdu. Orada her çeşit yürüyen hayvandan üretip yaydı. Ve gökten su indirdik, böylece orada her kerim (ikram edilmiş) bitkiden çift yetiştirdik.</p><p>31 LOKMÂN-11: Bu, Allah&#39;ın yaratmasıdır. Öyleyse O&#39;ndan başkaları ne yarattı, bana gösterin! Hayır, zalimler, apaçık dalâlet içindedirler.</p><p>31 LOKMÂN-12: Ve andolsun ki Lokman&#39;a hikmet verdik ki, Allah&#39;a şükretsin. Ve kim şükrederse, o taktirde sadece kendi nefsi için şükreder. Ve kim küfrederse (inkâr ederse), o taktirde muhakkak ki Allah; Gani&#39;dir (kimsenin şükrüne ihtiyacı yoktur), Hâmid&#39;dir (hamdedilen).</p><p>31 LOKMÂN-13: Ve Lokman, oğluna vaazederek (öğüt vererek) şöyle demişti: &quot;Ey yavrum, Allah&#39;a şirk koşma! Muhakkak ki şirk, azîm (çok büyük) bir zulümdür.&quot;</p><p>31 LOKMÂN-14: Ve Biz, insana anne ve babasına (bakmasını) vasiyet ettik (farz kıldık). Onu, annesi zorluk üzerine zorlukla taşıdı. Ve onun sütten kesilmesi iki yıldır. (Hem) Bana (hem) anne ve babana şükret! Dönüş, Bana&#39;dır.</p><p>31 LOKMÂN-15: Ve bilgin olmayan bir şey hakkında, şirk koşman için seninle mücâdele ederlerse, ikisine de itaat etme! Ve dünyada onlara güzellikle sahip ol. Bana yönelenlerin (ruhunu Allah&#39;a ulaştırmayı dileyenlerin) yoluna tâbî ol. Sonra dönüşünüz Banadır. O zaman yaptığınız şeyleri size haber vereceğim.</p><p>31 LOKMÂN-16: Ey yavrum! Muhakkak ki o (amelin), bir hardal tanesi kadar dahi olsa ve o, bir kaya içinde veya göklerde veya yerde bile olsa, Allah onu, (kıyâmet günü hayat filminde karşına) getirir. Muhakkak ki Allah; Lâtif&#39;tir (lütuf sahibi), Habîr&#39;dir (haberdar olan).</p><p>31 LOKMÂN-17: Ey yavrum, namazı ikame et (namaz kıl)! Ma&#39;ruf ile (irfanla, iyilikle) emret ve münkerden (kötülükten) nehyet (münkeri yasakla, mani ol). Ve sana isabet eden şeylere (musîbetlere) sabret. Muhakkak ki bu, azmedilen (mutlaka yapılması gereken) işlerdendir.</p><p>31 LOKMÂN-18: Ve insanlardan (kibirlenerek) yüz çevirme ve yeryüzünde böbürlenerek yürüme. Muhakkak ki Allah, çalımla yürüyenlerin ve çok övünenlerin hiçbirini sevmez.</p><p>31 LOKMÂN-19: Ve yürüyüşünde mütevazi (alçakgönüllü) ol ve sesini alçalt (alçak sesle konuş). Muhakkak ki seslerin en çirkini, elbette hamirin (merkebin) sesidir.</p><p>31 LOKMÂN-20: Göklerde ve yerlerdeki herşeyi, Allah&#39;ın size musahhar (emrinize amade) kıldığını görmediniz mi? Ve sizin üzerinizdeki görünen ve görünmeyen (açık ve gizli) ni&#39;metlerini tamamladı. Ve insanlardan bir kısmı (hâlâ) ilmi, bir hidayete erdiricisi ve aydınlatıcı bir kitabı olmaksızın, Allah hakkında mücâdele ederler.</p><p>31 LOKMÂN-21: Ve onlara &quot;Allah&#39;ın indirdiği şeye (Kitaba) tâbî olun!&quot; denildiği zaman: &quot;Hayır, babalarımızı üzerinde bulduğumuz şeye (putlara) tâbî oluruz.&quot; dediler. Ve şeytan onları, alevli ateşin (cehennemin) azabına çağırıyor olsa da mı?</p><p>31 LOKMÂN-22: Ve kim muhsin olarak vechini Allah&#39;a teslim ederse, o taktirde sağlam bir kulba tutunmuş olur. Ve işlerin sonucu Allah&#39;a (ulaşır).</p><p>31 LOKMÂN-23: Ve kim inkâr ederse, onun küfrü seni mahzun etmesin (üzmesin)! Onların dönüşü, Bize&#39;dir. Böylece yaptıkları şeyleri (amelleri) onlara haber vereceğiz. Muhakkak ki Allah, sinelerde olanı en iyi bilendir.</p><p>31 LOKMÂN-24: Onları biraz metalandırırız (geçindiririz). Sonra onları ağır bir azaba maruz bırakırız.</p><p>31 LOKMÂN-25: Ve eğer onlara: &quot;Gökleri ve yeri kim yarattı?&quot; diye sorarsan, mutlaka &quot;Allah&quot; derler. &quot;Hamd Allah&#39;a aittir.&quot; de. Hayır, onların çoğu bilmezler.</p><p>31 LOKMÂN-26: Göklerde ve yerde olanlar, Allah&#39;ındır. Muhakkak ki O; Gani&#39;dir (hiçbir şeye ihtiyacı yoktur), Hamîd&#39;dir (hamdedilen).</p><p>31 LOKMÂN-27: Ve eğer arzda (yeryüzünde) bulunan ağaçlar kalem olsaydı ve denizler (mürekkep olsaydı) ve ondan sonra, onun yedi katı daha deniz eklenseydi, Allah&#39;ın kelimeleri tükenmezdi. Muhakkak ki Allah; Azîz&#39;dir (çok yüce), Hakîm&#39;dir (hüküm ve hikmet sahibi).</p><p>31 LOKMÂN-28: Sizin yaratılmanız ve beas edilmeniz (yeniden diriltilmeniz), ancak tek bir nefsin yaratılması (beas edilmesi) gibidir. Muhakkak ki Allah; Sem&#39;î&#39;dir (en iyi işiten), Basîr&#39;dir (en iyi gören).</p><p>31 LOKMÂN-29: Allah&#39;ın geceyi gündüzün içine ve gündüzü gecenin içine soktuğunu görmedin mi? Güneş&#39;i ve Ay&#39;ı musahhar (emre amade) kıldı. Hepsi belirli bir süreye kadar (yörüngesinde) seyreder. Muhakkak ki Allah, yaptığınız şeylerden haberdardır.</p><p>31 LOKMÂN-30: İşte bu, Allah&#39;ın hak olması sebebiyledir. Ve O&#39;ndan başka taptıkları şeyler mutlaka batıldır. Muhakkak ki Allah; Âli&#39;dir (yüce), Kebir&#39;dir (büyük).</p><p>31 LOKMÂN-31: Gemilerin denizde Allah&#39;ın ni&#39;metiyle (yüzerek) seyrettiğini görmedin mi? Âyetlerinden size göstermek için. Muhakkak ki bunda, çok sabredenlerin ve şükredenlerin hepsi için elbette âyetler (deliller, ibretler) vardır.</p><p>31 LOKMÂN-32: Ve karanlık gölgeler gibi dalgalar onları sardığı zaman, dîni O&#39;na halis kılarak Allah&#39;a yalvarırlar. Böylece onları karaya (çıkarıp) kurtardığımız zaman, bundan sonra onların bir kısmı mutedil davranırlar (aşırı gitmezler). Çok gaddar ve çok nankör olanlardan başkası ayetlerimizi ısrarla (bilerek) inkâr etmez.</p><p>31 LOKMÂN-33: Ey insanlar, Rabbinize karşı takva sahibi olun! Ve o günden korkun ki; baba, oğluna karşılık veremez (yardım edemez). Ve oğul da babasına bir şeyle karşılık veremez. Muhakkak ki Allah&#39;ın vaadi haktır. Öyleyse dünya hayatı sakın sizi aldatmasın. Garur (tagut), Allah&#39;a karşı sakın sizi kandırmasın.</p><p>31 LOKMÂN-34: Muhakkak ki o saatin (kıyâmetin) ilmi, Allah&#39;ın katındadır. Ve yağmuru, (O) indirir ve rahimlerde olan şeyi (O) bilir. Kimse yarın ne kazanacağını bilemez (idrak edemez). Ve kimse arzın neresinde öleceğini bilemez (idrak edemez). Muhakkak ki Allah, Alîm&#39;dir (en iyi bilen), Habîr&#39;dir (haberdar olan).</p></div>
</body>
</html>
