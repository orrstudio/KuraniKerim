<!doctype html>
<html>

<head>
  <meta http-equiv="content-type" content="text/html; charset=utf-8">
  <title>59 HAŞR</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>59 HAŞR</h1><br />
    <p>59 HAŞR-1: Göklerde ve yerde olanlar Allah&#39;ı tesbih etti (ve etmekte). Ve O; Azîz&#39;dir, Hakîm&#39;dir.
    </p>
    <p>59 HAŞR-2: Kitap ehlinden inkâr edenleri ilk defa sürgün için diyarlarından çıkaran O&#39;dur. Siz, onların
      (diyarlarından) çıkacağını zannetmediniz. Ve onlar da, kalelerinin Allah&#39;tan (gelecek bir şeye) mani olacağını
      sandılar. Oysa Allah, onlara hesap etmedikleri bir taraftan geldi ve onların kalplerine korku verdi. Evlerini
      kendi elleriyle ve mü&#39;minlerin elleriyle harap ediyorlar(dı). Ey basiret sahipleri, artık ibret alın!
    </p>
    <p>59 HAŞR-3: Ve eğer Allah, onların üzerine (topluca) sürgün yazmamış olsaydı, onlara mutlaka dünyada azap ederdi.
      Ve onlar için ahirette de ateşin azabı vardır.
    </p>
    <p>59 HAŞR-4: İşte bu, onların Allah&#39;a ve O&#39;nun Resûl&#39;üne muhalefet etmeleri sebebiyledir. Ve kim
      Allah&#39;a muhalefet ederse, o taktirde muhakkak ki Allah, ikabı (cezası) şiddetli olandır.
    </p>
    <p>59 HAŞR-5: Hurma ağaçlarından kestikleriniz veya kökleri üzerinde kaim kılarak (dikili olarak) bıraktıklarınız da
      ancak Allah&#39;ın izniyledir ve bu, fasıkların perişan olmaları içindir.
    </p>
    <p>59 HAŞR-6: Ve onlardan (onların mallarından), Allah&#39;ın Resûl&#39;üne fey olarak verdiği şey (savaşsız elde
      edilen ganimet) için, o zaman, onların üzerine at ve deve koşturmadınız (savaşmadınız). Ve lâkin Allah,
      resûllerini dilediklerine musallat eder. Ve Allah, herşeye kaadirdir.
    </p>
    <p>59 HAŞR-7: Allah&#39;ın o şehir halkının (malından), resûlüne fey olarak verdiği şey (savaşsız elde edilen
      ganimet), artık Allah&#39;ın, resûlünün (peygamberinin), ona yakınlığı olanların, yetimlerin ve yoksulların ve
      yolcularındır. (Bu) içinizden zengin olanların arasında elden ele dolaşan bir mal (servet) olmaması içindir. Ve
      resûl, size ne verdiyse o zaman onu alın. Ve o, sizi neden nehyetti ise o taktirde ondan vazgeçin. Allah&#39;a
      karşı takva sahibi olun. Muhakkak ki Allah, ikabı (azabı) şiddetli olandır.
    </p>
    <p>59 HAŞR-8: (Fey), hicret eden fakirler içindir ki onlar, yurtlarından çıkarıldılar ve mallarından
      uzaklaştırıldılar. Onlar, Allah&#39;tan fazl ve rıza ararlar. Ve Allah&#39;a ve O&#39;nun Resûl&#39;üne yardım
      ederler. İşte onlar, onlar sadıklardır.
    </p>
    <p>59 HAŞR-9: Ve onlardan önce (Medine&#39;yi) yurt edinmiş olup kalplerinde îmân yerleşmiş olanlar, kendilerine
      hicret eden kimseleri severler. Ve onlara verilenlerden (dağıtılan ganimetlerden) dolayı, kendileri onlara muhtaç
      olsa bile, gönüllerinde bir hacet (kaygı, haset) bulunmaz. Ve onları kendi nefslerine tercih ederler (üstün
      tutarlar). Ve kim nefsini cimrilikten korursa, o taktirde işte onlar, onlar felâha (kurtuluşa) erenlerdir.
    </p>
    <p>59 HAŞR-10: Ve onlardan sonra gelenler: “Rabbimiz bizi ve bizden önce îmân ile geçmiş (göç etmiş) olan
      kardeşlerimizi mağfiret et. Ve kalplerimizde âmenû olanlara karşı kin bırakma. Rabbimiz, muhakkak ki Sen;
      Rauf&#39;sun, Rahîm&#39;sin.” derler.
    </p>
    <p>59 HAŞR-11: Nifak çıkaranları (münafıklık yapanları) görmüyor musun? Kitap ehlinden, inkâr eden kardeşlerine:
      “Eğer siz gerçekten (yurdunuzdan) çıkarılırsanız, biz de mutlaka sizinle beraber çıkarız. Sizin aranızdaki, size
      karşı olan bir kimseye hiçbir zaman itaat etmeyiz. Ve eğer sizinle savaşırlarsa, mutlaka size yardım ederiz.”
      derler. Ve Allah, onların gerçekten yalancı olduklarına şahadet eder.
    </p>
    <p>59 HAŞR-12: Eğer gerçekten (yurtlarından) çıkarılsalar, onlarla beraber çıkmazlar. Ve eğer gerçekten savaşsalar,
      onlara yardım etmezler. Ve gerçekten onlara yardım etseler bile, mutlaka arkalarını dönerler (savaştan kaçarlar).
      Sonra onlar yardım olunmazlar.
    </p>
    <p>59 HAŞR-13: Siz, gerçekten, onların yüreklerinde korku bakımından daha şiddetlisiniz (Allah&#39;tan çok sizden
      korkuyorlar). Bu, onların (Allah&#39;ın azametini, kudretini) fıkıh edemeyen bir kavim olmaları sebebiyledir.
    </p>
    <p>59 HAŞR-14: Onlar, korunmuş şehir içinde veya duvarlar arkasında (surlar içinde) olmadıkça, sizinle toplu olarak
      savaşamazlar. Onların kendi aralarındaki çarpışmaları şiddetlidir. Sen onları toplu sanırsın, (oysa) onların
      kalpleri dağınıktır. Bu, onların akıl etmez bir kavim olmaları sebebiyledir.
    </p>
    <p>59 HAŞR-15: (Onların durumu) kendilerinden yakın zaman önce, yaptıkları işlerin sonucunu tatmış olanların durumu
      gibidir. Ve onlar için acı bir azap vardır.
    </p>
    <p>59 HAŞR-16: (Münafıkların size vaadleri), şeytanın (vaadlerinin) durumu gibidir. İnsana: “İnkâr et (kâfir ol).”
      demişti. Fakat, inkâr ettiği zaman: “Muhakkak ki ben senden uzağım, elbette ben, âlemlerin Rabbi Allah&#39;tan
      korkarım.” dedi.
    </p>
    <p>59 HAŞR-17: Böylece ikisinin (münafıkların ve şeytanın) akıbeti orada, ateşin içinde ebediyyen kalmak oldu. Ve
      işte bu, zalimlerin cezasıdır.
    </p>
    <p>59 HAŞR-18: Ey âmenû olanlar (ölmeden önce Allah&#39;a ulaşmayı dileyenler), Allah&#39;a karşı takva sahibi olun!
      Ve her nefs, yarın için ne takdim ettiğine baksın! Ve Allah&#39;a karşı takva sahibi olun. Muhakkak ki Allah,
      yaptıklarınızdan haberdardır.
    </p>
    <p>59 HAŞR-19: Allah&#39;ı unutan kimseler gibi olmayın! Böylece (Allah da) onlara, kendi nefslerini unutturdu. İşte
      onlar, onlar fasık olanlardır.
    </p>
    <p>59 HAŞR-20: Ateş ehli ile cennet ehli bir (eşit) değildir. Cennet ehli; onlar, kurtuluşa erenlerdir.
    </p>
    <p>59 HAŞR-21: Eğer Biz, bu Kur&#39;ân&#39;ı, dağa indirseydik, O&#39;nu mutlaka, Allah&#39;ın korkusundan huşû ile
      boynunu bükmüş, parça parça olmuş görürdün. Ve insanlar için bu misalleri veriyoruz. Umulur ki, böylece onlar
      tefekkür ederler.
    </p>
    <p>59 HAŞR-22: O Allah ki, O&#39;ndan başka İlâh yoktur. Gaybı (görünmeyeni) ve görüneni de O bilir. O;
      Rahmân&#39;dır, Rahîm&#39;dir.
    </p>
    <p>59 HAŞR-23: O Allah ki; O&#39;ndan başka İlâh yoktur, Melik&#39;tir (hükümrandır), Kuddüs&#39;tür (mukaddestir),
      Selâm&#39;dır (selâmete erdirendir), Mü&#39;mindir (emniyet verendir), Müheymin&#39;dir (koruyup gözetendir),
      Azîz&#39;dir (yücedir), Cabbar&#39;dır (cebredendir), Mütekebbir&#39;dir (pek büyük olandır). Allah, şirk koşulan
      şeylerden münezzehtir (uzaktır).
    </p>
    <p>59 HAŞR-24: O Allah ki; Yaratan&#39;dır, Bâri&#39;dir (yokken var eden), Musavvir&#39;dir (şekil verendir), güzel
      isimler O&#39;nundur. Göklerde ve yerde olanlar O&#39;nu tespih eder. Ve O; Azîz&#39;dir (yücedir), Hakîm&#39;dir
      (hüküm ve hikmet sahibidir).
    </p>
  </div>
</body>

</html>