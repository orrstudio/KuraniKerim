<!doctype html>
<html>

<head>
  <meta http-equiv="content-type" content="text/html; charset=utf-8">
  <title>19 MERYEM</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>19 MERYEM</h1><br />
    <p>19 MERYEM-1: Kâf, Hâ, Yâ, Ayn, Sâd.</p>
    <p>19 MERYEM-2: (Bu sure), senin Rabbinin, kulu Zekeriya (A.S)&#39;a rahmetinin zikridir (kıssasıdır).</p>
    <p>19 MERYEM-3: O, gizlice seslenerek, Rabbine nida etmişti.</p>
    <p>19 MERYEM-4: (Zekeriya A.S): “Rabbim, gerçekten ben (zayıfladım) ve benim kemiklerim (de) zayıfladı ve başım
      (saçlarım) ağardı. Ve Rabbim, ben Sana dua ederek şâkî olmadım.” dedi.</p>
    <p>19 MERYEM-5: Ve gerçekten ben, arkamdan (benden sonra) vali olanlar (benim soyumdan gelenler benim gibi
      davranmazlar diye) korktum. Ve benim kadınım (artık) akir oldu. Bu sebeple bana, Senin katından bir velî (dost,
      yardımcı, evlât) bağışla.</p>
    <p>19 MERYEM-6: Bana ve Yâkub (A.S)&#39;ın ailesine varis olsun. Ve Rabbim, onu (Senden) razı (olan) kıl.</p>
    <p>19 MERYEM-7: Ey Zekeriya! Gerçekten Biz seni, ismi Yahya olan bir oğlan çocuk ile müjdeliyoruz. Onunla (o isimle)
      daha önce bir kimseyi isimlendirmedik.</p>
    <p>19 MERYEM-8: (Zekeriya (A.S) şöyle) dedi: “Rabbim, benim nasıl bir oğlum olabilir? Ve benim kadınım (artık) akir
      (kısır) oldu. Ben (de) yaşlanarak ihtiyarlığa ulaştım.”</p>
    <p>19 MERYEM-9: (Melek): “İşte böyle.” dedi. Senin Rabbin: “O, bana (benim için) kolaydır. Daha önce sen bir şey
      değilken seni, Ben yaratmıştım.” buyurdu.</p>
    <p>19 MERYEM-10: (Zekeriya A.S): “Rabbim, bana bir delil (işaret) kıl (ver).” dedi. (Allahû Tealâ şöyle) dedi:
      “Senin delilin (işaretin), insanlarla üç gece normal (sağlıklı) olduğun halde konuşamamandır.”</p>
    <p>19 MERYEM-11: Bundan sonra mihraptan kavmine (kavminin karşısına) çıktı. Böylece onlara, (Allah&#39;ı) sabah
      akşam tesbih etmelerini vahyetti (konuşmadan, iç sesi ile duyurdu).</p>
    <p>19 MERYEM-12: Ey Yahya! Kitab&#39;ı kuvvetle (dikkatle) al (kendine mal et). Ve Biz, ona sabi iken (küçük yaşta)
      hikmet verdik.</p>
    <p>19 MERYEM-13: Ve katımızdan ona, sevgi ve zekât (nefs tezkiyesi) (verdik). Ve o, takva sahibi oldu.</p>
    <p>19 MERYEM-14: Anne ve babasına karşı birr sahibiydi. Ve o, asi, cebbar değildi.</p>
    <p>19 MERYEM-15: Ve doğduğu günde de ve öleceği günde de ve canlı olarak beas edileceği (yeniden diriltileceği)
      günde de ona selâm olsun.</p>
    <p>19 MERYEM-16: Kitap&#39;ta Hz. Meryem&#39;i zikret. Ailesinden ayrılıp, şark (doğu) tarafında bir yere
      çekilmişti.</p>
    <p>19 MERYEM-17: Sonra da onlardan (ayıran) bir perde çekti. O zaman ona Ruhumuz&#39;u (Ruh&#39;ûl Kudüs) gönderdik.
      Ona normal bir beşer suretinde (hüviyetinde) temessül etti (göründü).</p>
    <p>19 MERYEM-18: (Hz. Meryem şöyle) dedi: “Muhakkak ki ben, eğer sen takva sahibi isen (bana bir zararın dokunmaz).
      Senden Rahmân&#39;a sığınırım.”</p>
    <p>19 MERYEM-19: “Ben sadece sana zeki (temiz) bir erkek çocuk bağışlamak için senin Rabbinin bir resûlüyüm.” dedi.
    </p>
    <p>19 MERYEM-20: (Hz. Meryem dedi ki): “Bana bir beşer dokunmamış (olduğuna göre) benim nasıl bir oğlum olabilir? Ve
      ben, azgın (iffetsiz) olmadım.”</p>
    <p>19 MERYEM-21: (Ruh&#39;ûl Kudüs): “İşte böyle” dedi. Senin Rabbin: “O, Bana kolaydır ve onu, insanlara bir âyet
      (mucize) ve Bizden bir rahmet kılacağız.” buyurdu. Ve emir kaza edilmiştir (yerine getirilmiştir).</p>
    <p>19 MERYEM-22: Böylece ona hamile kaldı. Bundan sonra onunla uzak bir mekâna (yere) çekildi.</p>
    <p>19 MERYEM-23: Doğum sancısı onu, bir hurma ağacının gövdesine (sığınmaya) mecbur etti. “Keşke ben bundan önce
      ölseydim, unutularak unutulmuşların (arasına karışsaydım).” dedi.</p>
    <p>19 MERYEM-24: O zaman onun (Hz. Meryem&#39;in) alt yanından, ona “mahzun olma (üzülme)” diye bir nida (geldi):
      “Rabbin, senin alt yanından bir su yolu kıldı (oluşturdu).”</p>
    <p>19 MERYEM-25: Ve hurma ağacının gövdesini üzerine silkele. Taze hurmalar senin üzerine düşsün, (orada) toplansın.
    </p>
    <p>19 MERYEM-26: Artık ye ve iç, gözün aydın olsun! Bundan sonra eğer beşerden bir kimseyi görürsen, o zaman (ona
      şöyle) söyle: “Muhakkak ki ben, Rahmân&#39;a (konuşmama) orucu nezrettim (adadım). Bu sebeple bugün bir insanla
      asla konuşmayacağım.”</p>
    <p>19 MERYEM-27: Böylece onu taşıyarak kavmine getirdi. (Kavmindekiler) dediler ki: “Ey Meryem! Andolsun ki sen,
      acayip (kötü) bir şey yaptın.”</p>
    <p>19 MERYEM-28: Ey Harun&#39;un (kız)kardeşi! Senin baban kötü bir adam değildi. Ve senin annen de azgın (iffetsiz)
      değildi.</p>
    <p>19 MERYEM-29: Bunun üzerine, onu (çocuğu) işaret etti. (Onlar) dediler ki: “Beşikte olan bir sabi (bebek) ile biz
      nasıl konuşuruz?”</p>
    <p>19 MERYEM-30: (Bebek) şöyle dedi: “Muhakkak ki ben, Allah&#39;ın kuluyum. Bana kitap verdi ve beni nebî
      (peygamber) kıldı.”</p>
    <p>19 MERYEM-31: Ve beni nerede bulunursam bulunayım (bulunduğum heryerde) mübarek kıldı. Ve hayatta kaldığım sürece
      namazı ve zekâtı bana vasiyet etti (emretti).</p>
    <p>19 MERYEM-32: Ve anneme karşı birr sahibi olmayı (emretti). Ve beni, cebbar (zorba) şâkî kılmadı (yapmadı).</p>
    <p>19 MERYEM-33: Ve doğduğum gün ve öleceğim gün ve canlı olarak beas edileceğim (diriltileceğim) gün selâm benim
      üzerimedir (banadır).</p>
    <p>19 MERYEM-34: İşte bu Meryemoğlu İsa. (O), Hakk&#39;ın sözü&#39;dür ki; O&#39;nun hakkında şüphe ediyorlar.</p>
    <p>19 MERYEM-35: Allah&#39;ın bir (erkek) çocuk edinmesi olamaz. O, Sübhan&#39;dır (herşeyden münezzehtir). Bir işin
      olmasına karar verdiği zaman, o taktirde sadece ona “Ol!” der ve o, hemen olur.</p>
    <p>19 MERYEM-36: Ve muhakkak ki Allah, benim Rabbim ve sizin (de) Rabbinizdir. O halde, O&#39;na kul olun! İşte bu
      Sıratı Mustakîm&#39;dir.</p>
    <p>19 MERYEM-37: Bundan sonra hizipler (gruplar) kendi aralarında ihtilâf ettiler. Büyük gün müşahede edildiği
      (şahit olunduğu) zaman vay o kâfirlerin haline!</p>
    <p>19 MERYEM-38: Bize gelecekleri gün, onlara (neler neler) işittirilir ve (neler neler) gösterilir. Lâkin zalimler,
      bugün (hâlâ) apaçık bir dalâlet içindeler.</p>
    <p>19 MERYEM-39: Ve emrin yerine getirileceği hasret günüyle onları uyar. Ve onlar, gaflet içindeler ve onlar,
      mü&#39;min değillerdir.</p>
    <p>19 MERYEM-40: Muhakkak ki Biz, yeryüzüne ve onun üzerinde olan kimselere Biz, varis olacağız. Ve onlar, Biz&#39;e
      döndürülecekler.</p>
    <p>19 MERYEM-41: Kitap&#39;ta İbrâhîm (A.S)&#39;ı zikret! Muhakkak ki O, sadık (çok sadaka veren, sadakatli, her
      zaman doğruyu söyleyen) bir Nebî idi.</p>
    <p>19 MERYEM-42: İbrâhîm (A.S), babasına dedi ki: “Ey babacığım! İşitmeyen ve görmeyen ve sana hiçbir (şekilde bir)
      şeyle faydası olmayanlara niçin tapıyorsun?”</p>
    <p>19 MERYEM-43: Ey babacığım, muhakkak ki bana, sana gelmeyen bir ilim gelmiştir! Öyleyse bana tâbî ol. Seni,
      Sıratı Seviye&#39;ye (düzgün, seviyeli, Allah&#39;a ulaştıran yola) hidayet edeyim (ulaştırayım).</p>
    <p>19 MERYEM-44: Ey babacığım, şeytana kul olma! Muhakkak ki şeytan, Rahmân&#39;a asi oldu.</p>
    <p>19 MERYEM-45: Ey babacığım, muhakkak ki ben, sana Rahmân&#39;dan azap dokunmasından korkuyorum! O durumda,
      şeytana velî (dost) olursun.</p>
    <p>19 MERYEM-46: (İbrâhîm (A.S)&#39;ın babası şöyle) dedi: “Ey İbrâhîm! Sen, benim ilâhlarıma rağbet etmiyor musun
      (kıymet vermiyor musun)? Eğer sen, (bundan) vazgeçmezsen mutlaka seni taşlarım ve uzun müddet benden uzaklaş.”</p>
    <p>19 MERYEM-47: “Sana (senin üzerine) selâm olsun.” dedi. Senin için Rabbimden mağfiret dileyeceğim. Çünkü O, bana
      (çok) lütufkârdır.</p>
    <p>19 MERYEM-48: Ve ben, sizden ve Allah&#39;tan başka dua ettiğiniz şeylerden ayrılıyorum. Ve Rabbime dua ediyorum.
      Umulur ki (inşaallah), (bu) dualarla ben, Rabbime şâkî olmam.</p>
    <p>19 MERYEM-49: Böylece onlardan ve onların Allah&#39;tan başka kul olduğu şeylerden, ayrıldığı zaman ona, İshak ve
      Yâkub&#39;u hibe ettik (o istemeden bahşettik). Ve hepsini, Nebî (Peygamber) kıldık.</p>
    <p>19 MERYEM-50: Ve onlara, rahmetimizden bahşettik (karşılıksız verdik). Ve onları (Hz. İbrâhîm ve oğullarını),
      (bütün) dillerde (lisanlarda) sadık ve âlî (üstün, yüce) kıldık.</p>
    <p>19 MERYEM-51: Kitap&#39;ta Musa (A.S)&#39;ı da zikret. Muhakkak ki O, muhlis ve Nebî (Peygamber) Resûl idi.</p>
    <p>19 MERYEM-52: Ve Tur&#39;un sağ tarafından ona seslendik. Ve onu, söyleşmek (vahyetmek) için yaklaştırdık.</p>
    <p>19 MERYEM-53: Ve ona, rahmetimizden kardeşi Harun (A.S)&#39;ı Nebî (Peygamber) olarak bahşettik.</p>
    <p>19 MERYEM-54: Ve Kitap&#39;ta İsmail (A.S)&#39;ı (da) zikret. Çünkü O, vaadine sadıktı ve O, Nebî Resûl&#39;dü.
    </p>
    <p>19 MERYEM-55: Ve o, ehline (halkına ve ailesine) namazı ve zekâtı emrediyordu. Ve o, Rabbinin katında razı
      olunmuşlardandı.</p>
    <p>19 MERYEM-56: Ve Kitap&#39;ta İdris (A.S)&#39;ı (da) zikret. Muhakkak ki O, sadık bir Nebî (Peygamber) idi.</p>
    <p>19 MERYEM-57: Ve onu, yüce bir mekâna (makama, cennete) yükselttik.</p>
    <p>19 MERYEM-58: İşte onlar, Allah&#39;ın kendilerine ni&#39;met verdiği nebîlerdendir. Âdem (A.S)&#39;ın
      zürriyyetinden (neslinden) ve Nuh (A.S)&#39;la beraber taşıdıklarımızdan ve İbrâhîm (A.S) ve İsrail (A.S)&#39;ın
      zürriyyetinden ve Bizim hidayete erdirdiklerimizden ve seçtiklerimizdendir. Onlara, Rahmân&#39;ın âyetleri
      okunduğu zaman ağlayarak ve secde ederek yere kapanırlardı.</p>
    <p>19 MERYEM-59: Bundan sonra onların arkasından gelen nesil, namazı ihmal (zayi) ettiler. Ve şehvetlere (nefsin
      arzularına) tâbî oldular. Artık yakında gayy (cehennemde en alt bölüm) ile karşılaşacaklar.</p>
    <p>19 MERYEM-60: Tövbe edenler, âmenû olanlar ve amilüssalihat (nefs tezkiyesi) yapanlar hariç. İşte onlar, cennete
      girecekler. Ve onlara, hiçbir şeyle zulmedilmez.</p>
    <p>19 MERYEM-61: Adn cennetleri ki onları, Rahmân, kullarına gıyaben vaadetti. Muhakkak ki o (adn cennetleri),
      O&#39;nun (Allah&#39;ın) vaadidir, yerine gelecektir.</p>
    <p>19 MERYEM-62: Orada boş söz işitilmez, sadece “selâm.” Ve orada, onların sabah ve akşam rızıkları vardır.</p>
    <p>19 MERYEM-63: Kullarımızdan takva sahibi olanları, varis kıldığımız cennet işte budur.</p>
    <p>19 MERYEM-64: Ve biz (resûl melekler), Rabbinin emri olmaksızın inmeyiz. Bizim önümüzde, arkamızda ve bunların
      arasında olanlar, O&#39;nundur. Ve senin Rabbin, (seni) unutmuş değildir.</p>
    <p>19 MERYEM-65: Semaların, yeryüzünün ve ikisinin arasındakilerin Rabbidir. Öyleyse O&#39;na kul ol! O&#39;nun
      kulluğunda sabırlı ol! O&#39;nun İsmi&#39;yle isimlendirilen (bir kimse) biliyor musun?</p>
    <p>19 MERYEM-66: Ve insan: “Ben, öldükten sonra mı diri (canlı) olarak mutlaka çıkarılacağım?” der.</p>
    <p>19 MERYEM-67: Ve insan, daha önce o bir şey değilken; Bizim, onu nasıl yarattığımızı düşünmez mi?</p>
    <p>19 MERYEM-68: Rabbine andolsun ki, sonra da onları ve şeytanları, mutlaka haşredeceğiz (toplayacağız). Sonra
      onları, cehennemin etrafında diz üstü çökmüş olarak hazır kılacağız.</p>
    <p>19 MERYEM-69: Sonra bütün gruplardan onların hangisi, Rahmân&#39;a karşı daha çok asi (azgın) olduysa, onları
      mutlaka ayıracağız.</p>
    <p>19 MERYEM-70: Sonra ona (cehenneme) maruz kalmayı en çok hakedenleri, elbette en iyi Biz biliriz.</p>
    <p>19 MERYEM-71: Ve sizden biriniz (bile hariç olmamak üzere hepiniz), illâ (muhakkak) ona (cehenneme) varacaksınız.
      (Bu), senin Rabbinin üzerine (aldığı) kesinleşmiş bir hükümdür.</p>
    <p>19 MERYEM-72: Sonra takva sahiplerini kurtaracağız. Ve zalimleri, diz üstü çökmüş olarak bırakacağız.</p>
    <p>19 MERYEM-73: Ve âyetlerimiz, onlara beyan edilerek okunduğu zaman, kâfirler âmenû olanlara (şöyle) dediler: “İki
      gruptan hangisi, makam bakımından daha hayırlı ve meclis bakımından daha güzel?”</p>
    <p>19 MERYEM-74: Onlardan önce, mal ve görünüş bakımından daha güzel nice nesiller helâk ettik.</p>
    <p>19 MERYEM-75: De ki: “Kim dalâlette ise o zaman onlar ya vaadolundukları azabı veya o saati (kıyâmeti) görene
      kadar Rahmân, ona zamanı uzatarak mühlet verir.” Böylece kimin mekân bakımından daha şerrli ve yardım bakımından
      daha zayıf olduğunu yakında bilecekler.</p>
    <p>19 MERYEM-76: Ve Allah, hidayette (hidayete ermiş) olanların hidayetini arttırır. Bâki olan salih ameller,
      Rabbinin indinde sevap bakımından daha hayırlıdır ve dönüş (karşılığı olan mükâfat) bakımından (da) daha
      hayırlıdır.</p>
    <p>19 MERYEM-77: Öyleyse (hâlâ) âyetlerimizi inkâr ederek: “Bana mutlaka mal ve evlât verilecektir.” diyeni gördün
      mü?</p>
    <p>19 MERYEM-78: O, gayba muttali mi oldu (o, gaybı görüp bildi mi, vakıf mı oldu)? Yoksa Rahmân&#39;ın indinde
      (huzurunda) bir ahd mi aldı?</p>
    <p>19 MERYEM-79: Hayır, öyle değil! Onun söylediklerini yazacağız. Ve ona, azabı uzattıkça uzatacağız.</p>
    <p>19 MERYEM-80: Ve onun söylediği şeylere, Biz varis olacağız. Ve o, Bize fert olarak (tek başına, mal ve evlâdı
      olmaksızın) gelecek.</p>
    <p>19 MERYEM-81: Ve onlar (putperestler), kendilerine izzet (şeref) olsun diye Allah&#39;tan başka ilâhlar
      edindiler.</p>
    <p>19 MERYEM-82: Hayır, öyle değil! (Putlar), onların ibadetlerini inkâr edecekler. Ve onlara, hasım (karşı)
      olacaklar.</p>
    <p>19 MERYEM-83: Onları, kışkırttıkça kışkırtan (tahrik eden) şeytanları, kâfirlerin üzerine nasıl gönderdiğimizi
      görmüyor musun?</p>
    <p>19 MERYEM-84: Artık onlar için acele etme. Biz, sadece onlara (günlerini) saydıkça sayıyoruz.</p>
    <p>19 MERYEM-85: O gün muttakileri (takva sahiplerini), Rahmân&#39;ın huzurunda izzet ve ikramla haşredeceğiz
      (toplayacağız).</p>
    <p>19 MERYEM-86: Ve mücrimleri (suçluları), susamış olarak cehenneme sevkedeceğiz.</p>
    <p>19 MERYEM-87: Rahmân&#39;ın indinde, ahd ittihaz edenlerden (Allah&#39;tan ahd alanlardan) başkası şefaate malik
      olamaz.</p>
    <p>19 MERYEM-88: “Rahmân, bir çocuk ittihaz etti (edindi).” dediler.</p>
    <p>19 MERYEM-89: Andolsun ki siz, çok kötü bir şey yaptınız (söylediniz).</p>
    <p>19 MERYEM-90: Bundan neredeyse semalar (gökyüzü) parçalanacak ve yeryüzü yarılacak ve dağlar çökerek yıkılacaktı.
    </p>
    <p>19 MERYEM-91: Rahmân&#39;a bir çocuk isnat etmeleri (sebebiyle).</p>
    <p>19 MERYEM-92: Ve Rahmân&#39;a çocuk edinmek yakışmaz (olamaz).</p>
    <p>19 MERYEM-93: Semalarda ve yeryüzünde olan kimselerin hepsi, mutlaka Rahmân&#39;a kul olarak gelecek.</p>
    <p>19 MERYEM-94: Andolsun ki onları, tek tek adetlendirerek tespit etti (saydı).</p>
    <p>19 MERYEM-95: Ve kıyâmet günü, onların hepsi O&#39;na, ferdî olarak (tek başına) gelecek.</p>
    <p>19 MERYEM-96: Muhakkak ki âmenû olanları ve amilüssalihat (nefs tezkiyesi) yapanları, Rahmân, muhabbet duyulanlar
      (sevilenler) kılacak.</p>
    <p>19 MERYEM-97: Böylece Biz, O&#39;nu (Kur&#39;ân-ı Kerim&#39;i) senin lisanınla kolaylaştırdık. O&#39;nunla, takva
      sahiplerini müjdelemen ve inatçı kavmi uyarman için.</p>
    <p>19 MERYEM-98: Ve onlardan önce nice nesiller helâk ettik. Onlardan birini görüyor musun? Veya onların ufacık bir
      sesini duyuyor musun?</p>
  </div>
</body>

</html>