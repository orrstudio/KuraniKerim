<!doctype html>
<html>
<head>
  <meta http-equiv="content-type" content="text/html; charset=utf-8">
  <title>3 ÂLİ İMRÂN</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>
<body>
<div class='page'><h1 class='title'>3 ÂLİ İMRÂN</h1><br/><p>3 ÂLİ İMRÂN-1: Elif lâm mîm.</p><p>3 ÂLİ İMRÂN-2: Allah ki, O&#39;ndan başka ilâh yoktur, O, Hayy&#39;dır (hayattadır), Kayyum&#39;dur (ezelî ve ebedîdir).</p><p>3 ÂLİ İMRÂN-3: Sana, onların ellerindeki (kitapları) tasdik eden Kitab&#39;ı (Kur&#39;ânı) hak ile, kısım kısım (âyet âyet) indirdi. Ve Tevrat ve İncil&#39;i de indirdi.</p><p>3 ÂLİ İMRÂN-4: Daha önce insanlar için, hidayete erdirici olarak (Tevrat&#39;ı ve İncil&#39;i indirdi) ve (sonra da) Furkan&#39;ı (Hak ile bâtılı ayıran Kur&#39;ân&#39;ı) indirdi. Muhakkak ki onlar, Allah&#39;ın âyetlerini inkâr ettiler. Onlar için şiddetli azap vardır. Ve Allah Azîz&#39;dir, intikam sahibidir (intikam alandır).</p><p>3 ÂLİ İMRÂN-5: Muhakkak ki Allah&#39;a yeryüzünde (hiç) bir şey gizli değildir ve gökte de…</p><p>3 ÂLİ İMRÂN-6: O (Allah) ki, rahimlerde sizi dilediği gibi tasvir eder (şekil verir). O&#39;ndan başka ilâh yoktur. O Azîz&#39;dir, Hakîm&#39;dir.</p><p>3 ÂLİ İMRÂN-7: Kitab&#39;ı sana indiren O&#39;dur. Onun bir kısmı muhkem (hüküm ihtiva eden, mânâsı açık olan) âyetlerdir, onlar Kitab&#39;ın esasıdır ve diğerleri, muteşâbihtir (yoruma açık âyetlerdir). Fakat kalplerinde eğrilik (bâtıla meyil) bulunanlar, bu sebeble muteşâbih olanlara (yorum gerektirenlere) tâbî olurlar. Ondan fitne çıkarmak için, onun te&#39;vilini (yorumunu) yapmak isterler. Ve onun te&#39;vilini Allah&#39;dan başka kimse bilmez ve ilimde rusuh sahipleri ise: &quot;Biz O&#39;na îmân ettik, hepsi Rabbimizin katındandır&quot; derler, onlar da tezekkür edemezler, sadece Ulûl&#39;elbab (daimi zikrin ve sırların sahipleri) (tezekkür edebilir).</p><p>3 ÂLİ İMRÂN-8: Rabbimiz, bizi hidayete erdirdikten sonra, kalplerimizi saptırma. Senin katından bize vehbi olarak rahmet bağışla. Muhakkak ki sen, Vehhab&#39;sın (vehbi olarak bağışlayansın).</p><p>3 ÂLİ İMRÂN-9: Rabbimiz muhakkak ki insanları, hakkında şüphe olmayan günde toplayacak olan Sen&#39;sin. Muhakkak ki Allah vaadinden dönmez.</p><p>3 ÂLİ İMRÂN-10: Muhakkak ki Allah&#39;tan gelen bir şeye (azaba) karşı, kâfirlere, onların malları ve evlâtları asla bir fayda vermez. Ve işte onlar, onlar ateşin yakıtıdırlar.</p><p>3 ÂLİ İMRÂN-11: (Onların durumu) Firavun ailesinin ve onlardan öncekilerin durumu gibidir. Âyetlerimizi yalanladılar, bunun üzerine Allah, onları günahları sebebiyle yakaladı. Ve Allah ikâbı (azabı) şiddetli olandır.</p><p>3 ÂLİ İMRÂN-12: Kâfir olanlara de ki: &quot;Yakında mağlup olacaksınız, cehennenemde toplanacaksınız. Ve (o) ne kötü bir döşektir.&quot;</p><p>3 ÂLİ İMRÂN-13: (Bedir savaşında) çarpışan iki fırka, sizin için bir ibret olmuştur. Bir fırka Allah&#39;ın yolunda savaşıyor ve diğeri kâfir olan (fırka), onları (bizzat) gözleri ile kendilerinin iki misli görüyorlardı. Ve Allah dilediğini, kendi yardımı ile destekler. Muhakkak ki bunda, ulûl ebsar (basîret sahipleri) için mutlaka ibret vardır.</p><p>3 ÂLİ İMRÂN-14: İnsanlara, &quot;kadınlara, oğullara, kantar kantar biriktirilmiş altın ve gümüşe, salma atlara, hayvanlara ve ekinlere olan sevgiden oluşan&quot; şehvetleri (aşırı düşkünlükleri) güzel gösterildi. Bunlar, dünya hayatının menfaatleridir. Ve Allah, O&#39;nun katındaki en güzel sığınaktır.</p><p>3 ÂLİ İMRÂN-15: De ki: &quot;Size bundan daha hayırlısını haber vereyim mi? Takva sahibi olanlar için, Rabb&#39;lerinin katında, içinde devamlı kalacakları, altından nehirler akan cennetler, temiz eşler ve Allah&#39;ın rızası vardır.&quot; Allah kullarını en iyi görendir.</p><p>3 ÂLİ İMRÂN-16: Onlar (takva sahipleri): “Rabbimiz, biz hiç şüphesiz mü&#39;min olduk (îmân ettik), artık bizim günahlarımızı (sevaba çevirerek) bize mağfiret et ve bizi ateş azabından koru.” derler.</p><p>3 ÂLİ İMRÂN-17: (Onlar), sabredenler, sâdıklar (ahdlerine vefa edenler), kânitîn olanlar (Allah&#39;ın huzurunda saygı ile duranlar), infâk edenler (Allah için verenler) ve seherlerde mağfiret dileyenlerdir.</p><p>3 ÂLİ İMRÂN-18: Allah, şehâdet (şahitlik) etti: Muhakkak ki O&#39;ndan başka ilâh yoktur. Melekler ve ilim sahipleri de adaletle kâim oldular (şahit oldular) ki, O&#39;ndan başka ilâh yoktur, (O) Azîz&#39;dir, Hakîm&#39;dir.</p><p>3 ÂLİ İMRÂN-19: Muhakkak ki Allah&#39;ın indinde dîn, İslâm&#39;dır (teslim dînidir). Kendilerine kitap verilenler, kendilerine ilim geldikten sonra aralarındaki hased sebebiyle ihtilâfa düştüler. Ve kim Allah&#39;ın âyetlerini örterse (inkâr ederse), o taktirde, muhakkak ki Allah, hesabı çabuk görendir.</p><p>3 ÂLİ İMRÂN-20: Bundan sonra eğer seninle tartışırlarsa o zaman onlara de ki: &quot;Ben ve bana tâbi olanlar vechimizi (fizik vücudumuzu) Allah&#39;a teslim ettik. O kitab verilenlere ve ümmîlere: &quot;Siz de vechinizi (fizik vücudunuzu) (Allah&#39;a) teslim ettiniz mi?&quot; de. Eğer teslim ettilerse, o taktirde, hidayete ermişlerdir. Ve eğer yüz çevirirlerse, o zaman sana düşen sadece tebliğdir. Ve Allah, kullarını en iyi görendir.</p><p>3 ÂLİ İMRÂN-21: Muhakkak ki, Allah&#39;ın âyetlerini inkâr edenleri, peygamberleri haksız yere öldürenleri, insanlardan adalet ile emredenleri öldürenleri artık &quot;elîm azap&quot; ile müjdele.</p><p>3 ÂLİ İMRÂN-22: İşte onların amelleri dünyada ve âhirette hebâ olmuştur. Ve onlar için bir yardımcı yoktur.</p><p>3 ÂLİ İMRÂN-23: Kendilerine Kitab&#39;dan nasip verilenleri görmedin mi? Aralarında hüküm vermek için Allah&#39;ın Kitab&#39;ına davet olunuyorlar, sonra onlardan bir grub geri dönüyor ve onlar yüz çevirenlerdir.</p><p>3 ÂLİ İMRÂN-24: Bu, onların &quot;Ateş bize sayılı günlerden başka asla dokunmayacak&quot; demeleri sebebiyledir. Ve onların dînleri hakkında iftira etmiş oldukları şeyler, kendilerini aldattı.</p><p>3 ÂLİ İMRÂN-25: O halde, hakkında şüphe olmayan bir gün için onları topladığımız ve her nefse, kazandığının karşılığı verildiği zaman halleri nasıl olacak? Ve onlar zulüm olunmazlar (haksızlığa uğramazlar).</p><p>3 ÂLİ İMRÂN-26: De ki: &quot;Mülkün mâliki olan Allah&#39;ım. Mülkü dilediğine verirsin ve dilediğinden mülkü alırsın. Ve dilediğini azîz kılarsın ve dilediğini zelil edersin. “Hayır” senin elindedir. Muhakkak ki sen herşeye kaadirsin.</p><p>3 ÂLİ İMRÂN-27: Geceyi gündüzün içine sokarsın ve gündüzü gecenin içine sokarsın. Canlıyı ölüden çıkarırsın ve ölüyü canlıdan çıkarırsın. Ve dilediğin kimseyi hesapsız rızıklandırırsın.</p><p>3 ÂLİ İMRÂN-28: Mü&#39;minler, mü&#39;minlerden başkasını (yani) kâfirleri dost edinmesin. Kim bunu yaparsa, o Allah&#39;dan bir şeyin (rahmet ve fazlın) içinde değildir. Onlardan korunmanız için sakınmanız (dost olmanız) hariç. Ve Allah, sizi kendisinden sakındırır (takva sahibi olmanızı ister). Ve dönüş Allah&#39;adır (ruhun ulaşacağı makam, Allah&#39;ın Zat&#39;ıdır).</p><p>3 ÂLİ İMRÂN-29: De ki: Sinelerinizde olanı, gizleseniz veya onu açıklasanız da, Allah onu bilir. Ve (Allah), göklerde ve yerde olanları bilir. Ve Allah herşeye kadîrdir.</p><p>3 ÂLİ İMRÂN-30: O gün her nefs, hayırdan ne yaptıysa onu hazır olarak bulur (hayat filminde tüm yaptıklarını görür). Ve kötülükten ne yaptı ise, onunla kendisi arasında uzak bir mesafe olmasını temenni eder. Ve Allah sizi, kendisinden sakındırır (Takva sahibi olmanızı, ölmeden önce, ruhunuzu Allah&#39;a ulaştırmanızı ister). Ve Allah kullarına karşı Raûf&#39;tur.</p><p>3 ÂLİ İMRÂN-31: De ki: “Eğer siz Allah&#39;ı seviyorsanız, o taktirde bana tâbi olunuz ki Allah da sizi sevsin ve sizin günahlarınızı mağfiret etsin (sevaba çevirsin). Ve Allah &quot;Gafur&quot;dur, &quot;Rahîm&quot;dir.”</p><p>3 ÂLİ İMRÂN-32: De ki: &quot;Allah&#39;a ve Resûl&#39;e itaat ediniz.&quot; Bundan sonra eğer dönerlerse, o taktirde muhakkak ki Allah, kâfirleri sevmez.</p><p>3 ÂLİ İMRÂN-33: Muhakkak ki Allah, Hazreti Âdem&#39;i, Hazreti Nuh&#39;u, Hazreti İbrâhîm&#39;in ailesini ve İmran ailesini, âlemlerin üstüne seçti.</p><p>3 ÂLİ İMRÂN-34: (Onlar) birbirinin zürriyetindendir (neslindendir). Ve Allah Semî &#39;dir (en iyi işitendir), Alîm&#39;dir (en iyi bilendir).</p><p>3 ÂLİ İMRÂN-35: İmrân&#39;ın eşi (Hanne): &quot;Rabbim ben, karnımda olanı (doğacak çocuğumu), hür olarak senin için (yalnız sana itaat ve ibadet etsin diye) nezrettim (adadım). Artık (onu) benden kabul buyur. Muhakkak ki Sen Semi&#39;sin (en iyi işitensin), Alîm&#39;sin (en iyi bilensin).&quot; demişti.</p><p>3 ÂLİ İMRÂN-36: Fakat onu doğurunca: &quot;Rabbim, gerçekten ben onu kız olarak doğurdum&quot; dedi. Ve Allah, onun ne doğurduğunu çok iyi biliyordu. &quot;Erkek, kız (çocuğu) gibi değildir. Ben onu, &quot;Meryem&quot; diye isimlendirdim ve muhakkak ki ben, onu ve onun zurriyetini, taşlanmış şeytandan Sana sığındırırım&quot; dedi.</p><p>3 ÂLİ İMRÂN-37: Böylece Rabbi onu güzel bir kabulle kabul buyurdu, güzel bir şekilde yetiştirdi. Ve Zekeriyya (A.S)&#39;ı, ona bakmakla mükellef kıldı. Zekeriyya (A.S), onun yanına mihraba her girişinde, onun yanında bir rızık bulurdu, &quot;Yâ Meryem, bu sana nasıl, nereden (geldi)&quot; deyince, o da: &quot;O, Allah&#39;ın katından&quot; diyordu. Muhakkak ki Allah, dilediği kimseyi hesapsız rızıklandırır.</p><p>3 ÂLİ İMRÂN-38: Zekeriyya (A.S), işte orada Rabbine dua etti: &quot;Rabbim, bana Senin katından temiz bir nesil bağışla, muhakkak ki sen duayı en iyi işitensin&quot; dedi.</p><p>3 ÂLİ İMRÂN-39: Bunun üzerine, o (Zekeriyya A.S) mihrabda kaim olarak namaz kılarken, melekler, &quot;Allah&#39;ın, onu, &quot;Allah&#39;tan bir kelimeyi (Hazreti İsa&#39;yı) tasdik edici olarak, seyyid, nefsine hakim, ve Nebî olan, salihlerden &quot;Yahya&quot; ile müjdelediğini&quot; nidâ ettiler (bildirdiler).</p><p>3 ÂLİ İMRÂN-40: (Zekeriyâ A.S) : &quot;Rabbim benim oğlum nasıl olur, bana ihtiyarlık erişmişken. Ve benim kadınım da kısırdır.” dedi. (Allah da ): &quot;İşte böyle, Allah dilediğini yapar.&quot; buyurdu.</p><p>3 ÂLİ İMRÂN-41: (Zekeriyâ A.S): &quot;Rabbim bana bir alâmet (işâret) kıl&quot; dedi. (Allah): &quot;Senin alâmetin üç gün insanlarla rumuzdan (işaretten) başka bir şekilde konuşmamandır. Ve Rabbini çok zikret ve O&#39;nu, akşam ve sabah tesbih et.&quot; buyurdu.</p><p>3 ÂLİ İMRÂN-42: Ve melekler şöyle demişlerdi: &quot;Ey Meryem muhakkak ki Allah, seni seçti ve tertemiz yarattı ve seni âlemlerin kadınları üzerine üstün kıldı.&quot;</p><p>3 ÂLİ İMRÂN-43: Ey Meryem! Rabbin için kânitîn ol (Rabb&#39;inin huzurunda huşû ile dur) ve secde et ve rukû edenlerle birlikte rukû et.</p><p>3 ÂLİ İMRÂN-44: İşte bu, gayb haberlerindendir, onu sana vahyediyoruz. Ve &quot;Meryem&#39;e, onlardan hangisi kefil (vekil) olacak?” diye, onlar (kur&#39;a çekmek için) kalemlerini attıkları zaman, sen onların yanlarında değildin. Ve onlar tartışırken de, sen onların yanlarında değildin.</p><p>3 ÂLİ İMRÂN-45: Melekler şöyle demişlerdir: &quot;Ey Meryem,! Muhakkak ki Allah, Kendinden bir kelime ile seni müjdeliyor. Onun ismi &quot;Mesih, Meryem oğlu Îsâ&#39;dır. Dünyada ve ahirette şereflidir ve mukarrebinlerdendir.&quot;</p><p>3 ÂLİ İMRÂN-46: Ve beşikteyken ve yetişkin olunca da insanlarla konuşacak. Ve o sâlihlerdendir.</p><p>3 ÂLİ İMRÂN-47: (Hz Meryem): “Rabbim, benim çoçuğum nasıl olur? Bana bir beşer dokunmadı” dedi. (Allah şöyle buyurdu): “İşte böyle, Allah dilediğini yaratır. Bir emrin (işin) olmasını takdir ettiği zaman, sadece ona “ol!” der, o hemen olur.”</p><p>3 ÂLİ İMRÂN-48: Ve (Allah) ona Kitab&#39;ı, hikmeti, Tevrat&#39;ı ve İncil&#39;i öğretecek.</p><p>3 ÂLİ İMRÂN-49: Ve onu (Meryem oğlu Îsâ Mesih&#39;i ), &quot;Benî İsrâîl&#39;e (İsrailoğulları&#39;na)&quot; resûl olarak gönderecek. (Onlara şöyle diyecek): &quot;Muhakkak ki ben size Rabbiniz&#39;den âyet (mucizeler) getirdim. Ben gerçekten size nemli topraktan kuş heykeli yaparım, sonra onun içine üflerim. O zaman o, Allah&#39;ın izniyle kuş olur. Doğuştan kör olanı ve abraş hastalığını iyileştiririm. Ve Allah&#39;ın izniyle ölüyü diriltirim. Yediğiniz şeyleri ve evlerinizde biriktirdiğiniz şeyleri size haber veririm. Eğer siz mü&#39;minler iseniz muhakkak ki bunlarda sizin için elbette âyetler (deliller) vardır.”</p><p>3 ÂLİ İMRÂN-50: Ve önümde bulunan Tevrat&#39;tan (olan âyetleri ) tasdik edici olarak, ve de size haram kılınmış olan bazı şeyleri helâl kılmak için, Rabbiniz&#39;den size âyet getirdim. Allah&#39;a karşı takva sahibi olunuz. Ve bana itaat ediniz.</p><p>3 ÂLİ İMRÂN-51: Muhakkak ki Allah, benim de Rabbim ve sizin de Rabbiniz&#39;dir. O halde O&#39;na kul olun. (İşte) bu “Sırâtı Mustakîm&#39;dir (Allah&#39;a ulaştıran yoldur).”</p><p>3 ÂLİ İMRÂN-52: Fakat İsa, onlardan inkâr hissedince “Allah&#39;a (giden yolda) benim yardımcılarım kimlerdir?” dedi. Havariler: “Biz Allah&#39;ın yardımcılarıyız, Allah&#39;a îman ettik (ruhumuzu ölmeden önce Allah&#39;a ulaştırmayı diledik) ve bizim (Allah&#39;a) teslim olduğumuza şahit ol.” dediler.</p><p>3 ÂLİ İMRÂN-53: Rabbimiz, Senin indirdiğin şeye inandık ve Resûl&#39;e tâbî olduk, artık bizi şahitlerle beraber yaz.</p><p>3 ÂLİ İMRÂN-54: Ve onlar hile yaptılar, Allah da (onlara) hile yaptı. Ve Allah, (hileye karşı) hile yapanların en hayırlısıdır.</p><p>3 ÂLİ İMRÂN-55: Allah, şöyle buyurmuştu: “Ey Îsâ! Muhakkak ki seni vefat ettirecek olan ve seni Kendime (katıma) yükseltecek olan ve kâfirlerden temizleyecek olan Benim. Sana tâbî olanları kıyâmet gününe kadar, kâfirlerden üstün kılacak olan Benim. Sonra sizin merciiniz Benim (dönüşünüz Bana&#39;dır). O zaman sizin ihtilâf etmiş olduğunuz şeyler hakkında aranızda hüküm vereceğim.”</p><p>3 ÂLİ İMRÂN-56: Fakat inkâr edenlere ise, o taktirde dünyada ve ahirette şiddetli azapla azap edeceğim. Ve onların bir yardımcısı yoktur.</p><p>3 ÂLİ İMRÂN-57: Lakin, âmenû olan (ölmeden önce Allah&#39;a ulaşmayı dileyen) ve amilus sâlihat (nefsi tezkiye edici amel) yapanlara ise ecirleri (mükafaatları) ödenir. Ve Allah, zâlimleri sevmez.</p><p>3 ÂLİ İMRÂN-58: Bu sana tilavet ettiklerimiz (anlattıklarımız), âyetlerden ve Hakîm olan (hüküm ve hikmet içeren) Zikir&#39;dendir.</p><p>3 ÂLİ İMRÂN-59: Muhakkak ki Allah&#39;ın indinde (nezdinde) Hz. Îsâ&#39;nın durumu, Hz. Âdem&#39;in durumu (yaratılışı) gibidir. Onu topraktan yarattı. Sonra ona “ol” dedi ( ve o oldu).</p><p>3 ÂLİ İMRÂN-60: Hak, senin Rabbin&#39;dendir. Öyleyse şüphe edenlerden olma!</p><p>3 ÂLİ İMRÂN-61: Artık kim sana gelen ilimden sonra, onun hakkında seninle tartışırsa o zaman de ki: ”Gelin, sizler ve bizler de dahil olmak üzere oğullarımızı ve oğullarınızı, kadınlarımızı ve kadınlarınızı çağıralım (bir araya toplanalım). Sonra dua edelim, böylece Allah&#39;ın lânetini yalancıların üzerine kılalım.”</p><p>3 ÂLİ İMRÂN-62: Muhakkak ki bu (Hz. Îsâ hakkında anlatılan), gerçekten “hak kısas”tır (gerçektir). Ve Allah&#39;tan başka bir ilâh yoktur. Ve muhakkak ki Allah, gerçekten O Azîz&#39;dir, Hakîm&#39;dir (hüküm ve hikmet sahibidir).</p><p>3 ÂLİ İMRÂN-63: Buna rağmen dönerlerse, o zaman muhakkak ki Allah, fesat çıkaranları en iyi bilendir.</p><p>3 ÂLİ İMRÂN-64: De ki: “Ey Kitab Ehli! Sizinle bizim aramızda aynı olan bir kelimeye (Tevhit sözüne) geliniz. Allah&#39;tan başkasına kul olmayalım ve O&#39;na hiçbir şeyi şirk (ortak) koşmayalım ve bir kısmımız, bazılarını, Allah&#39;tan başka Rab&#39;ler edinmesinler.” Bundan sonra eğer dönerlerse, o zaman; “Bizim müslüman olduğumuza (teslim olduğumuza) şahit olun” deyiniz.</p><p>3 ÂLİ İMRÂN-65: Ey Kitab ehli! Hz. İbrahim hakkında nasıl tartışıyorsunuz ki; Tevrat ve İncil ondan önce indirilmedi ki (ondan sonra indirildi). Hâlâ akıl etmiyor musunuz?</p><p>3 ÂLİ İMRÂN-66: İşte siz busunuz. Kendisine dair ilminiz olmayan bir şey hakkında tartıştınız. Artık bilginiz olmayan bir şey hakkında siz niçin tartışıyorsunuz? Ve Allah bilir ve siz bilmezsiniz.</p><p>3 ÂLİ İMRÂN-67: Hz. İbrâhîm, yahudi veya nasrani olmadı. Fakat hanif (Allah&#39;ın tek oluşuna, ölmeden önce ruhun O&#39;na ulaştırılmasının ve Allah&#39;a teslim olmanın farz olduğuna inanan), (Allah&#39;a teslim olmuş) bir müslümandı. Ve o müşriklerden olmadı.</p><p>3 ÂLİ İMRÂN-68: Muhakkak ki Hz.İbrâhîm&#39;e insanların en yakın olanı elbette ona tâbî olanlar ve bu peygamber (Hz. Muhammed) ve âmenû olanlardır (ölmeden önce Allah&#39;a ulaşmayı dileyenlerdir). Ve Allah, mü&#39;minlerin dostudur.</p><p>3 ÂLİ İMRÂN-69: Ehli Kitap&#39;tan bir grup sizi dalâlete düşürmeyi diledi. Onlar, kendilerinden başkasını dalâlete düşüremezler. Ve onlar farkında değiller.</p><p>3 ÂLİ İMRÂN-70: Ey Ehli Kitap! Siz şahit olduğunuz halde niçin Allah&#39;ın âyetlerini inkâr ediyorsunuz?</p><p>3 ÂLİ İMRÂN-71: Ey Kitap Ehli! Niçin hakkı bâtıl ile karıştırıyorsunuz? Ve siz bildiğiniz halde hakkı niçin gizliyorsunuz?</p><p>3 ÂLİ İMRÂN-72: Kitap ehlinden bir grup (diğerlerine): “Âmenû olanlara indirilmiş olana, gündüz îmân edin, ve (günün) sonunda (akşamleyin) inkâr edin. Umulur ki böylece onlar (dînlerinden) dönerler.” dediler.</p><p>3 ÂLİ İMRÂN-73: Ve (Ehli Kitap): “Sizin dîninize tâbî olandan başkasına inanmayın.” (dediler). (Habibim onlara) De ki: “Muhakkak ki hidayet Allah&#39;a ulaşmaktır. (İnsanın ruhunun ölmeden önce Allah&#39;a ulaşmasıdır.) Size verilenin bir benzerinin, bir başkasına verilmesidir.” Yoksa onlar, Rabbiniz&#39;in huzurunda, sizinle çekişiyorlar mı? (Onlara) De ki: “Muhakkak ki fazl Allah&#39;ın elindedir. Onu dilediğine verir.” Ve Allah, Vâsi&#39;dir (ilmi geniştir, herşeyi kapsar), Alîm&#39;dir (en iyi bilendir).</p><p>3 ÂLİ İMRÂN-74: Rahmetini dilediğine tahsis eder. Ve Allah, “Büyük Fazl” sahibidir.</p><p>3 ÂLİ İMRÂN-75: Kitap ehlinden öyle kimseler var ki; ona kantar kantar (altın) emanet etsen onu sana iade eder. Ve yine onlardan öyle kimseler var ki; eğer ona bir dinar emanet versen başında devamlı dikilmedikçe onu sana iade etmez. Bu onların: “Ümmiler hakkında bizim üzerimize bir yol (sorumluluk) yoktur.” demelerindendir. Allah&#39;a karşı bilerek yalan söylüyorlar.</p><p>3 ÂLİ İMRÂN-76: Hayır, (öyle değil)! Kim (Allah ile olan) ahdini yerine getirir ve takva sahibi olursa, o taktirde muhakkak ki Allah, takva sahiplerini sever.</p><p>3 ÂLİ İMRÂN-77: Muhakkak ki onlar; Allah&#39;ın ahdini ve yeminlerini az bir değere satarlar. İşte onlar için ahirette bir nasip yoktur. Ve Allah onlar ile konuşmayacak ve kıyamet günü onlara nazar etmeyecek (bakmayacak). Ve onları temize çıkarmayacak ve onlar için elim azap vardır.</p><p>3 ÂLİ İMRÂN-78: Ve muhakkak ki onlardan (Ehli Kitap&#39;tan) bir grup mutlaka, onu (okuduklarını) kitaptan zannetmeniz için kitabı okurken dillerini eğip bükerler oysa o kitaptan değildir. O, Allah&#39;ın katından olmadığı halde: &quot;O, Allah&#39;ın katındandır&quot; derler. Ve onlar Allah&#39;a karşı bilerek yalan söylüyorlar.</p><p>3 ÂLİ İMRÂN-79: Bir insan için, Allah&#39;ın kendisine kitap, hikmet ve peygamberlik vermesinden sonra onun insanlara; &quot;Allah&#39;tan başka bana kul olun&quot; demesi olamaz (mümkün değildir). Fakat, sizin kitabı tedris etmiş (okuyup öğrenmiş) olmanız ve öğretiyor olmanızdan dolayı ancak: &quot;Rabbâni (kendini Rabb&#39;e adamış) kullar olunuz&quot; der.</p><p>3 ÂLİ İMRÂN-80: Ve size: &quot;Melekleri ve peygamberleri Rab&#39;ler edinin!&quot; diye emretmez. Siz, müslüman olduktan (teslim olduktan) sonra size küfrü emreder mi?</p><p>3 ÂLİ İMRÂN-81: Ve Allah, nebilerden, &quot;Size kitap ve hikmet verdim. Sonra size, beraberinizde olanı (Allah&#39;ın size verdiği kitapları) tasdik eden bir Resûl geldiği zaman, ona mutlaka îmân edeceksiniz ve ona mutlaka yardım edeceksiniz&quot; diye misak aldığı zaman, &quot;İkrar ettiniz mi (kabul ettiniz mi?) ve bu ağır (ahdimi) üzerinize aldınız mı?&quot; diye buyurdu. (Onlar da): &quot;İkrar ettik (kabul ettik)&quot; dediler. (Allahû Teâlâ): &quot;Öyleyse şahit olun ve Ben sizinle beraber şahitlerdenim.&quot; buyurdu.</p><p>3 ÂLİ İMRÂN-82: Artık bundan sonra, kim yüz çevirirse (nebilerden sonra gelecek olan bu Resûl&#39;ü inkâr ederse), işte onlar, onlar fâsıklardır.</p><p>3 ÂLİ İMRÂN-83: Onlar, hâlâ Allah&#39;ın dîninden başkasını mı arıyorlar? Halbuki göklerde ve yerde kim varsa, hepsi tav&#39;an ve kerhen (isteyerek ve istemeyerek) O&#39;na teslim oldular ve onlar, O&#39;na (Allah&#39;a), geri döndürülecekler.</p><p>3 ÂLİ İMRÂN-84: &quot;Allah&#39;a ve bize indirilene ve İbrâhîm (A.S)&#39;a, İsmâil (A.S)&#39;a, İshâk (A.S)&#39;a, Yâkub (A.S)&#39;a ve Yâkub oğulları&#39;na indirilenlere, Hz. Mûsâ&#39;ya ve Hz. Îsâ&#39;ya ve nebilere Rab&#39;leri tarafından verilenlere îmân ettik. Onların arasından birini (diğerlerinden) ayırdetmeyiz. Ve biz O&#39;na (Allah&#39;a) teslim olanlarız.&quot; de.</p><p>3 ÂLİ İMRÂN-85: Ve kim İslâm&#39;dan başka bir dîn ararsa, o taktirde kendisinden asla kabul edilmez ve o, ahirette &quot;hüsranda olanlar&quot;dan olur.</p><p>3 ÂLİ İMRÂN-86: Îmânlarından sonra inkâr eden kavmi, Allah nasıl hidayete erdirir? Ve onlar, Resûl&#39;ün Hak olduğuna şahit oldular ve onlara beyyineler (açık deliller) geldi. Ve Allah, zâlimler kavmini hidayete erdirmez.</p><p>3 ÂLİ İMRÂN-87: İşte onların cezası, Allah&#39;ın, meleklerin ve bütün insanların lânetinin onların (fâsıkların) üzerlerine olmasıdır.</p><p>3 ÂLİ İMRÂN-88: Onlar, onun (lânetin) içinde ebedi kalacak olanlardır. Onlardan azab hafifletilmez ve onlara bakılmaz...</p><p>3 ÂLİ İMRÂN-89: Bundan sonra tövbe edip, ıslâh olanlar (nefslerini tezkiye edenler) hariç. O taktirde muhakkak ki Allah, Gafur&#39;dur, Rahîm&#39;dir.</p><p>3 ÂLİ İMRÂN-90: Muhakkak ki, îmân ettikten sonra inkâr edenlerin ve sonra da küfürlerini artıranların, onların (üçüncü defa fıska düşenlerin) tövbeleri asla kabul edilmez. Ve işte onlar, dalâlette olanlardır.</p><p>3 ÂLİ İMRÂN-91: Muhakkak ki, inkâr edip, kâfîr olarak ölenlerin hiç birinden, yeryüzü dolusu altını olsa ve onu fidye olarak verse artık asla kabul edilmez. İşte onlar, onlar için “elim azap “ vardır. Ve onlar için bir yardımcı yoktur.</p><p>3 ÂLİ İMRÂN-92: Sevdiğiniz şeylerden infâk etmedikçe (Allah için vermedikçe), asla Birr&#39;e nail olamazsınız. (Allah&#39;ın size verdiklerinden, Allah için) bir şey infâk ettiğiniz zaman muhakkak ki Allah, onu en iyi bilendir.</p><p>3 ÂLİ İMRÂN-93: Tevrat indirilmeden önce İsrailoğullarının kendi kendilerine haram kıldığı şeylerden başka bütün yiyecekler İsrailoğulları için helâldi. De ki: &quot;Eğer siz, (yeminlerinizde ve sözlerinizde) sadık iseniz, öyleyse Tevrat&#39;ı getirin de okuyun.&quot;</p><p>3 ÂLİ İMRÂN-94: Artık bundan sonra kim, Allah&#39;a yalanla iftira ederse, o takdirde işte onlar, onlar zalimlerdir.</p><p>3 ÂLİ İMRÂN-95: De ki: &quot;Allahû Teâla doğruyu söyledi. Öyle ise hanif olarak Hz. İbrâhim&#39;in dînine tâbî olun. Ve o, müşriklerden olmadı.&quot;</p><p>3 ÂLİ İMRÂN-96: Muhakkak ki, mübarek ve âlemlere hidayet vesilesi olan (beyt), elbetteki insanlar için Bekke&#39;de (Mekke&#39;de) yapılmış olan ilk Beyt&#39;tir.</p><p>3 ÂLİ İMRÂN-97: Orada (Beytullah&#39;da) açık beyyineler, Hz.İbrâhîm&#39;in makamı vardır. Ve kim oraya girerse emin (emniyette) olur. Ona yol bulmaya (Hacc&#39;a gitmeye) gücü yetenlere, Allah için o Beyt&#39;in hac edilmesi, insanların üzerine (farz)dır. Ve kim inkâr ederse, artık muhakkak ki Allah, âlemlerden ganidir (hiçbir şeye muhtaç değildir).</p><p>3 ÂLİ İMRÂN-98: De ki: &quot;Ey Kitap ehli! Niçin Allah&#39;ın âyetlerini inkâr ediyorsunuz? Ve Allah, yapmakta olduğunuz şeylere şahit.&quot;</p><p>3 ÂLİ İMRÂN-99: De ki: &quot;Ey Kitap ehli! (Gerçeklere) şahit olduğunuz halde, niçin îmân eden kimseleri, onun eğriliğini isteyerek, Allah&#39;ın yolundan men ediyorsunuz? Allah, yaptıklarınızdan gafil değildir.&quot;</p><p>3 ÂLİ İMRÂN-100: Ey âmenû olanlar! Eğer o kitap verilenlerden bir gruba itaat ederseniz, sizi îmânınızdan sonra kâfîrliğe döndürürler.</p><p>3 ÂLİ İMRÂN-101: Ve size, Allah&#39;ın âyetleri okunurken ve aranızda O&#39;nun (Allah&#39;ın) Resûl&#39;ü varken, siz nasıl inkâr edersiniz. Ve kim Allah&#39;a sımsıkı tutunursa, artık o Sıratı Mustakim&#39;e (Allah&#39;a ulaştıran yola) hidayet olunmuştur.</p><p>3 ÂLİ İMRÂN-102: Ey âmenû olanlar, Allah&#39;a karşı “O&#39;nun hak takvası” ile (bi hakkın takva, en üst derece takva ile) takva sahibi olun! Ve sakın siz, (Allah&#39;a) teslim olmadan ölmeyin!</p><p>3 ÂLİ İMRÂN-103: Ve hepiniz, Allah&#39;ın ipine sımsıkı tutunun, fırkalara ayrılmayın! Ve Allah&#39;ın sizin üzerinizdeki ni&#39;metini hatırlayın; siz (birbirinize) düşman olmuştunuz. Sonra sizin kalplerinizin arasını birleştirdi, böylece O&#39;nun (Allah&#39;ın) nimeti ile kardeşler oldunuz. Ve siz ateşten bir çukurun kenarında iken sizi ondan kurtardı. İşte Allah, âyetlerini size böyle açıklıyor. Umulur ki böylece siz hidayete erersiniz.</p><p>3 ÂLİ İMRÂN-104: Sizin içinizden hayra davet eden (mürşidlerden) bir cemaat olsun ve mârufla emretsin, ve münkerden nehyetsin (men etsin). İşte onlar, onlar felâha erenlerdir.</p><p>3 ÂLİ İMRÂN-105: Ve kendilerine beyyineler (açık deliller) geldikten sonra, fırkalara ayrılıp ihtilafa düşenler gibi olmayın! Ve işte onlar, onlar için “azîm azap” vardır.</p><p>3 ÂLİ İMRÂN-106: O gün (bazı) yüzler ağaracak ve (bazı) yüzler kararacak. O zaman yüzleri kararan kimselere: “Îmânınızdan sonra siz inkâr mı ettiniz? Öyleyse inkâr etmiş olmanızdan dolayı azabı tadın” (denir).</p><p>3 ÂLİ İMRÂN-107: Amma, yüzleri ağarmış olanlar ise, artık Allah&#39;ın rahmeti içindedirler. Onlar, onun (o rahmetin) içinde ebedî kalacak olanlardır.</p><p>3 ÂLİ İMRÂN-108: İşte bunlar, Allah&#39;ın âyetleridir, onları sana hak olarak tilavet ediyoruz (okuyup açıklıyoruz). Ve Allah, âlemlere zulüm olmasını istemez.</p><p>3 ÂLİ İMRÂN-109: Göklerde ve yerlerde ne varsa Allah&#39;ındır. Ve emirler (bütün işler), Allah&#39;a döndürülür.</p><p>3 ÂLİ İMRÂN-110: Siz, insanlar için çıkarılmış (seçilmiş) olan, ümmetin hayırlı kişileri oldunuz. Mâruf ile emredersiniz ve münkerden nehy edersiniz (men edersiniz). Ve siz, Allah&#39;a îmân ediyorsunuz. Eğer kitap ehli de îmân etselerdi elbette onlar için hayırlı olurdu. Onlardan bir kısmı mü&#39;mindir ve onların çoğu da fâsıklardır.</p><p>3 ÂLİ İMRÂN-111: Onlar size ezadan başka asla bir zarar veremezler. Ve eğer sizinle savaşırlarsa, size arkalarına dönüp kaçarlar. Sonra onlar, yardım da olunmazlar.</p><p>3 ÂLİ İMRÂN-112: Onların üzerlerine, nerede olurlarsa olsunlar zillet (alçaklık) damgası vuruldu. Ancak Allah&#39;ın ipine (Sıratı Mustakîm&#39;e) ve insanlardan bir ipe (Allah&#39;a ulaştıracak olan mürşide) tutunanlar (ulaşanlar) hariç. (Onlar) Allah&#39;tan bir gazaba uğradılar ve üzerlerine miskinlik damgası vuruldu. Bu, onların Allah&#39;ın âyetlerini inkâr etmiş olmaları ve peygamberleri haksız yere öldürmüş olmaları sebebiyledir. İşte bu, onların (Allah&#39;a) isyan etmelerinden ve haddi aşmış olmalarındandır.</p><p>3 ÂLİ İMRÂN-113: Onların (hepsi) bir değildir. Kitap ehlinden, gece saatlerinde kıyamda durup, Allah&#39;ın âyetlerini tilavet eden ve secde eden bir ümmet vardır.</p><p>3 ÂLİ İMRÂN-114: Onlar, Allah&#39;a ve yevmil âhire îmân ederler, mâruf (irfan) ile emreder ve kötülükten nehyederler (men ederler) ve hayırlara koşarlar. İşte onlar, sâlihlerdendir.</p><p>3 ÂLİ İMRÂN-115: Ve hayır olarak bir şey yaparlarsa, o taktirde o (hayır), asla örtülmez (mutlaka mükâfâtı verilir). Ve Allah, takva sahiplerini en iyi bilendir.</p><p>3 ÂLİ İMRÂN-116: Muhakkak ki inkâr edenlere, malları ve evlatları, Allah&#39;tan bir şeye (azaba) karşı kendilerine asla bir fayda vermez. Ve işte onlar ateş ehlidir, onlar, orada devamlı kalacak olanlardır.</p><p>3 ÂLİ İMRÂN-117: Onların (kâfirlerin), bu dünya hayatında (gösteriş ve övünmek için) infâk ettikleri şeylerin durumu, kendilerine zulmeden (Allah&#39;ın emirlerine ve nehiylerine itaat etmeyerek, devamlı derecat kaybeden) bir kavmin, &quot;kavurucu, dondurucu soğuk bir rüzgarın isabet ederek, böylece helâk ettiği&quot; ekininin durumu gibidir. Allah, onlara zulmetmedi, fakat onlar, kendi kendilerine zulmediyorlar.</p><p>3 ÂLİ İMRÂN-118: Ey âmenû olanlar! Kendinizden (mü&#39;minlerden) başkalarını sırdaş edinmeyin. Onlar sizi fesada düşürmekten geri kalmazlar ve size sıkıntı verecek şeyleri temenni ettiler. Kin ve öfkeleri ağızlarından (sözlerinden) belli olmuştur. Göğüslerinde gizledikleri şey (kinleri) daha da büyüktür. Akıl etmiş olsaydınız, size âyetleri açıklamıştık.</p><p>3 ÂLİ İMRÂN-119: İşte siz (mü&#39;minler) böylesiniz, siz onları seversiniz ve onlar sizi sevmezler ve siz kitabın tamamına îmân edersiniz. Ve sizinle karşılaşınca &quot;biz îmân ettik&quot; dediler, yalnız kaldıkları zaman, size karşı öfkelerinden parmak uçlarını ısırdılar. De ki: &quot;Öfkenizden ölün.&quot;Muhakkak ki Allah, sinelerde olanı en iyi bilendir.</p><p>3 ÂLİ İMRÂN-120: Şayet size bir hasenat (güzellik) dokunursa onları hüzünlendirir. Ve şayet size bir seyyiat (kötülük) isabet ederse, onunla ferahlanırlar (ona sevinirler). Ve eğer siz sabrederseniz ve takva sahibi olursanız, onların hileleri size hiçbir şeyle zarar veremez. Muhakkak ki Allah, onların yaptıklarını (ilmi ile) kuşatandır (bilendir).</p><p>3 ÂLİ İMRÂN-121: Ve bir sabah erkenden ailenden ayrılmıştın, mü&#39;minleri savaş için (uygun) mevzilere yerleştiriyordun. Ve Allah en iyi işiten, en iyi bilendir.</p><p>3 ÂLİ İMRÂN-122: Sizden iki grup, korkaklık göstererek bozgunluğa meyletmişti. Allah, o ikisinin de (iki grubun da) dostudur ve artık mü&#39;minler Allah&#39;a tevekkül etsinler.</p><p>3 ÂLİ İMRÂN-123: Ve andolsun ki, Bedir (savaşında), siz (sayıca ve silahça) daha zayıf bir halde iken, Allah size yardım etti. Artık Allah&#39;a karşı takva sahibi olun. Ve umulur ki böylece siz şükredersiniz!</p><p>3 ÂLİ İMRÂN-124: O zaman mü&#39;minlere (şöyle) diyordun: &quot;Rabbinizin, indirilen meleklerden üç bini ile size yardım etmesi, size kâfi gelmiyor mu?&quot;</p><p>3 ÂLİ İMRÂN-125: Bilâkis, eğer siz sabrederseniz ve takva sahibi olursanız ve onlar size aniden gelirlerse (saldırırlarsa), Rabbiniz bu nişaneli meleklerden beş bini ile size yardım eder.</p><p>3 ÂLİ İMRÂN-126: Ve Allah, onu (bu yardım vaadini), size müjde olması ve kalplerinizin onunla tatmin olmasından başka bir şey için yapmadı. Yardım ancak, Azîz ve Hakîm olan Allah&#39;ın katındandır.</p><p>3 ÂLİ İMRÂN-127: (Ve bu yardım), kâfirlerden bir kısmını kesmek (helâk etmek) veya onları perişan etmek, böylece bozguna uğrayarak dönüp gitmeleri içindir.</p><p>3 ÂLİ İMRÂN-128: Senin için bir emir (yapacağın bir şey) yoktur. (Allah), ya onların tövbesini kabul eder veya onlara azap eder. Oysa onlar, gerçekten zalimlerdir.</p><p>3 ÂLİ İMRÂN-129: Ve göklerde ve yerde ne varsa Allah&#39;ındır. Dilediğini mağfiret eder ve dilediğine de azap eder. Ve Allah, Gafur&#39;dur, Rahîm&#39;dir.</p><p>3 ÂLİ İMRÂN-130: Ey âmenû olanlar! Faizi, kat kat artırarak yemeyin. Ve Allah&#39;a karşı takva sahibi olun. Umulur ki böylece siz, felâha erersiniz.</p><p>3 ÂLİ İMRÂN-131: Ve kâfirler için hazırlanmış olan o ateşten sakının.</p><p>3 ÂLİ İMRÂN-132: Ve Allah&#39;a ve Resûl&#39;e itaat edin, umulur ki böylece siz rahmet olunursunuz.</p><p>3 ÂLİ İMRÂN-133: Ve Rabbiniz&#39;den olan mağfirete ve genişliği yerler ve gökler kadar olan, muttekîler için hazırlanmış olan cennete koşun!</p><p>3 ÂLİ İMRÂN-134: Onlar (muttekîler), bollukta ve darlıkta (Allah için) infâk ederler (verirler) ve onlar öfkelerini yutanlardır (tutanlardır) ve insanları affedenlerdir. Ve Allah, muhsinleri sever.</p><p>3 ÂLİ İMRÂN-135: Ve onlar (takva sahipleri), bir kötülük yaptıkları veya nefslerine zulmettikleri zaman Allah&#39;ı zikrederler, hemen günahları için mağfiret dilerler. Ve Allah&#39;tan başka kim günahları mağfiret eder. Ve onlar, yaptıkları şeylerde (hatalarda), bilerek ısrar etmezler.</p><p>3 ÂLİ İMRÂN-136: İşte onların mükâfatları, Rab&#39;lerinden mağfiret ve altlarından nehirler akan, içlerinde devamlı kalacakları cennetlerdir. (Böyle) amel edenlerin mükâfatları ne güzel!</p><p>3 ÂLİ İMRÂN-137: Sizlerden önce (bir çok kavimlerde) Allah&#39;ın sünnetleri gelip geçti. Artık yeryüzünde gezin (Allah&#39;ın âyetlerini) böylece yalanlayanların akıbeti nasıl olmuş bakın.</p><p>3 ÂLİ İMRÂN-138: Bu (âyetler), insanlar için bir açıklama ve bir hidayet ve takva sahipleri için bir öğüttür.</p><p>3 ÂLİ İMRÂN-139: Ve gevşemeyin ve mahzun olmayın! Eğer mü&#39;min iseniz, üstün olan sizsiniz.</p><p>3 ÂLİ İMRÂN-140: Eğer size bir yara dokunursa, o taktirde o kavme de, onun aynısı bir yara dokunmuştur. Ve bu (sevinçli ve kederli) günleri, Biz, insanlar arasında döndürüp dolaştırırız. Allah&#39;ın, âmenû olanları (sınayıp) bilmesi (belli etmesi) ve sizden (içinizden) şahitler edinmesi içindir. Ve Allah, zalimleri sevmez.</p><p>3 ÂLİ İMRÂN-141: Ve (bu), Allah&#39;ın âmenû olanları temize çıkarması ve kâfirleri yavaş yavaş helâk etmesi içindir.</p><p>3 ÂLİ İMRÂN-142: Yoksa siz, Allah sizden cihad edenleri ve sabredenleri belli etmeden cennete gireceğinizi mi sandınız?</p><p>3 ÂLİ İMRÂN-143: Ve andolsun ki siz, ölümü (şehit olmayı), onunla karşılaşmadan (yüzyüze gelmeden) önce, temenni ediyordunuz. İşte şimdi onu görmüş oldunuz. Ve (oysa) siz (şehit olarak ölmeyi) bekliyordunuz.</p><p>3 ÂLİ İMRÂN-144: Ve Muhammed sadece bir Resûl&#39;dür. Ondan önce de resûller gelip geçmiştir. Şimdi O, öldü veya öldürüldü ise, siz topuklarınız üzerinde geriye mi döneceksiniz? Kim topukları üzerinde geriye dönerse, bundan sonra Allah&#39;a, asla hiçbir şeyle zarar veremez. Ve Allah, şâkirleri (şükredenleri) yakında mükâfatlandıracaktır.</p><p>3 ÂLİ İMRÂN-145: Ve bir kimsenin, Allah&#39;ın izni olmadan ölmesi olmamıştır (olamaz), o (ölüm), süresi tayin edilmiş bir yazıdır. Ve kim dünya sevabı isterse, kendisine ondan veririz, ve kim ahiret sevabı isterse, kendisine ondan veririz. Ve şâkirleri (şükredenleri) yakında mükâfatlandıracağız.</p><p>3 ÂLİ İMRÂN-146: Ve peygamberlerden niceleri var ki; onlarla birlikte birçok rıbbıyyun (ilim, irfan sahibi mürşid) de savaştı. Allah yolunda, kendilerine isabet eden şeyler (elem ve sıkıntılar) sebebiyle gevşemediler, zayıflık göstermediler ve boyun da eğmediler. Allah, sabredenleri sever.</p><p>3 ÂLİ İMRÂN-147: Ve onların sözleri: &quot;Rabbimiz, bizim günahlarımızı mağfiret et ve işimizdeki israfımızı (aşırılığımızı) bağışla. Ve ayaklarımızı sabit tut ve kâfirler kavmine karşı bize yardım et.&quot; demekten başka birşey olmadı.</p><p>3 ÂLİ İMRÂN-148: Böylece Allah, onlara dünya sevabını ve ahiret sevabınının en güzelini verdi. Ve Allah, muhsinleri sever.</p><p>3 ÂLİ İMRÂN-149: Ey âmenû olanlar! Eğer kâfirlere itaat ederseniz , sizi topuklarınız üzerinde geri çevirirler. O zaman &quot;hüsrana uğramış olanların&quot; haline dönersiniz.</p><p>3 ÂLİ İMRÂN-150: Hayır! Sizin mevlânız (dostunuz) Allah&#39;tır. Ve O, yardımcıların en hayırlısıdır.</p><p>3 ÂLİ İMRÂN-151: Allah&#39;ın, hakkında bir sultan (delil) indirmediği bir şeyi, Allah&#39;a ortak koşmaları sebebiyle, o kâfirlerin kalplerine korku vereceğiz. Ve onların sığınağı (gideceği yer), ateştir (cehennemdir). Ve zalimlerin kalacağı yer ne kötü.</p><p>3 ÂLİ İMRÂN-152: Andolsun ki; Allah, size olan vaadine sadık kaldı. O&#39;nun (Allah&#39;ın) izni ile onları perişan edip öldürüyordunuz. Fakat, Allah size sevdiğiniz şeyi (galibiyeti) gösterdikten sonra gevşeklik göstermiştiniz. Ve verilen emir hakkında nizaya (anlaşmazlığa) düştünüz ve isyan ettiniz. Sizden kiminiz dünyayı istiyordu (ganimete koştu), kiminiz ahireti istiyordu (onlar şehit olana kadar yerlerinde kaldı). Sonra sizi imtihan etmek için, sizi onlardan geri çevirdi (mağlup olup geri döndünüz) ve andolsun ki, (buna rağmen) sizi affetti. Ve Allah, mü&#39;minlere karşı fazl sahibidir.</p><p>3 ÂLİ İMRÂN-153: Siz (dağa çıkarak) uzaklaşıyor ve dönüp hiç kimseye bakmıyordunuz, (Allah&#39;ın) Resûl&#39;ü ise sizi arkanızdan çağırıyordu. Bundan sonra size gam üstüne gam isabet etti, elinizden çıkan şeyler (zafer, ganimet) ve size isabet eden şeyler (musîbetler) için mahzun olmayın (üzülmeyin) diye. Ve Allah, yaptıklarınızdan haberdardır.</p><p>3 ÂLİ İMRÂN-154: Sonra (Allah), bu gamın arkasından sizin üzerinize sükûnet veren bir uyku indirdi, içinizden bir grubu sarıp kaplıyordu ve diğer grup, canlarını önemsemişti (canlarının kaygısına düştüler). Allah&#39;a karşı cahiliyye zannı ile haksız zanda bulunuyorlar: &quot;Bu emirden bize bir şey (bir nasib) var mı?&quot; diyorlar. (Onlara): &quot;Muhakkak ki emirlerin hepsi Allah&#39;ındır.&quot; de. İçlerinde sana açıklamadıkları bir şey saklıyorlar. &quot;Bu emirden bize bir şey (bir nasib) olsaydı, burada öldürülmezdik.&quot; diyorlar. Eğer siz, evlerinizde bile olsaydınız, üzerlerine katl (öldürülmeleri) yazılmış olanlar, yatacakları (ölüp düşecekleri) yere mutlaka çıkıp giderlerdi. (Bu) Allah&#39;ın sizin sinelerinizde olanı sınamak ve kalplerinizde olandan (şüpheden), sizi temize çıkarmak (fitneden kurtarmak) içindir. Ve Allah, sinelerde olanı en iyi bilendir.</p><p>3 ÂLİ İMRÂN-155: Muhakkak ki, iki topluluğun karşılaştığı gün, içinizden bir kısmı yüz çevirdi, oysa şeytan, kazandıkları bazı şeylerden dolayı (Resûlün emrine itaat etmemek, ganimete koşmak gibi), onları zillete düşürmek istedi. Ve and olsun ki, Allah onları affetti. Muhakkak ki Allah Gafûr&#39;dur, Halîm&#39;dir.</p><p>3 ÂLİ İMRÂN-156: Ey âmenû olanlar! Siz, yeryüzünde sefere çıkmış veya gâzi olan (savaşa katılan) kardeşleri için &quot;Eğer bizim yanımızda olsaydılar ölmezler ve öldürülmezlerdi.&quot; diyen kâfirler gibi olmayın! Allah, bunu onların kalplerinde bir hasret (pişmanlık) kılmak için yaptı. Ve Allah yaşatır ve öldürür. Ve Allah, yaptıklarınızı en iyi görendir.</p><p>3 ÂLİ İMRÂN-157: Ve eğer siz, Allah&#39;ın yolunda öldürülür veya ölürseniz, mutlaka Allah&#39;tan mağfiret ve rahmet vardır, onların topladıklarından (dünya malından) daha hayırlıdır.</p><p>3 ÂLİ İMRÂN-158: Ve elbette, ölseniz de öldürülseniz de mutlaka Allah&#39;a haşr olunacaksınız (Allah&#39;ın huzurunda toplanacaksınız).</p><p>3 ÂLİ İMRÂN-159: O zaman, Allah&#39;tan bir rahmet sebebiyle onlara yumuşak davrandın. Ve eğer sen, kaba, katı yürekli olsaydın, mutlaka senin etrafından dağılırlardı. Artık onları affet ve onlar için mağfiret dile ve işler konusunda onlarla muşavere et (danış). Azmettiğin zaman, artık Allah&#39;a tevekkül et. Muhakkak ki Allah, tevekkül edenleri (Allah&#39;a güvenenleri) sever.</p><p>3 ÂLİ İMRÂN-160: Eğer Allah size yardım ederse, o zaman sizi yenecek yoktur. Ve eğer sizi yardımsız (yüz üstü) bırakırsa, ondan sonra size kim yardım eder. Öyleyse mü&#39;minler, Allah&#39;a tevekkül etsinler (Allah&#39;a güvensinler).</p><p>3 ÂLİ İMRÂN-161: Ve bir peygamber için &quot;ganimet malından gizlice alması&quot; olamaz. Ve kim ganimet malından gizlice alırsa (hıyanet ederse), kıyâmet günü o, gizlice aldığı şey ile gelir. Sonra herkese kazandığı şey ödenir ve onlar zulmedilmezler.</p><p>3 ÂLİ İMRÂN-162: Artık, Allah&#39;ın rızasına tâbî olan kimse, Allah&#39;dan gazaba uğramış ve barınacağı yer cehennem olan kimse gibi midir? Ve (o) ne kötü varış yeri.</p><p>3 ÂLİ İMRÂN-163: Onların (Allah&#39;ın rızasına tâbî olanların) kazandıkları dereceler, Allah&#39;ın katındadır. Ve Allah, onların yaptıklarını en iyi görendir.</p><p>3 ÂLİ İMRÂN-164: Andolsun ki Allah, mü&#39;minlerin (başlarının) üzerine (devrin imamının ruhu) bir ni&#39;met olmak üzere (onların aralarında, kendi kavminin içinde) kendilerinden bir resûl beas eder. Onlara O&#39;nun (Allah&#39;ın) âyetlerini tilâvet eder, onları tezkiye eder ve onlara kitap ve hikmeti öğretir. Ondan evvel (Allah&#39;a ulaşmayı dilemeden evvel) onlar gerçekten açık bir dalâlet içinde idiler.</p><p>3 ÂLİ İMRÂN-165: Ve iki mislini (düşmanlarınıza) isabet ettirdiğiniz bir musibet, size isabet ettiği zaman: &quot;Bu nasıl oldu?&quot; dediniz. De ki:&quot;O sizin kendi nefslerinizdendir.&quot; Muhakkak ki Allah, her şeye kaadirdir.</p><p>3 ÂLİ İMRÂN-166: Ve iki topluluğun karşılaştığı o gün, size isabet eden şey (musibet) ancak Allah&#39;ın izniyleydi ve mü&#39;minleri bilmesi (belirlenmesi) içindi.</p><p>3 ÂLİ İMRÂN-167: Ve (bu) nifak çıkaranları bilmesi (münafık olanların belirlenmesi) içindi. Ve onlara: &quot;Gelin, Allah yolunda savaşın veya savunun (müdafaa edin).&quot; denildiği zaman, &quot;Biz harp (etmeyi) bilseydik, elbette size tâbî olurduk (sizinle gelirdik).&quot; dediler. İzin günü onlar, îmândan çok küfre yakındırlar. Onlar, kalplerinde olmayan şeyi ağızlarıyla söylüyorlar. Ve Allah, onların gizledikleri şeyi çok iyi bilir.</p><p>3 ÂLİ İMRÂN-168: Onlar (münafıklar), kendileri oturdukları (savaşa gitmedikleri) halde, savaşa katılan kardeşleri için: &quot;Eğer bize itaat etselerdi, öldürülmezlerdi.&quot; dediler. (Onlara) de ki: &quot;Eğer (sözünüzde) sâdık kimselerseniz, haydi ölümü kendinizden savın.&quot;</p><p>3 ÂLİ İMRÂN-169: Ve Allah&#39;ın yolunda öldürülenleri, sakın ölüler sanmayın. Hayır, (onlar) hayydırlar (canlıdırlar), Rab&#39;lerinin katında rızıklandırılırlar.</p><p>3 ÂLİ İMRÂN-170: Allah&#39;ın onlara kendi fazlından verdiği şeyle ferahlarlar. Ve arkalarından henüz kendilerine katılmayan (henüz şehit olmayan) kimselere, &quot;onlara bir korku olmayacağını ve onların mahzun olmayacaklarını&quot; müjdelemek isterler.</p><p>3 ÂLİ İMRÂN-171: Onlar, Allah&#39;tan olan ni&#39;meti, fazlı ve &quot;Allah&#39;ın mü&#39;minlerin mükâfatını zayi etmeyeceğini&quot; müjdelemek isterler.</p><p>3 ÂLİ İMRÂN-172: Onlar (o mü&#39;minler) ki, kendilerine yara isabet ettikten sonra bile Allah&#39;ın ve Resûl&#39;ün davetine icabet ettiler. Onlardan ahsen olanlar (Allah&#39;ın bütün emirlerini yerine getiren, yasak ettiği hiçbir fiili işlemeyenler) ve (azîm) takvaya ulaşanlar için &quot;Azîm Ecir (en büyük mükafat)&quot; vardır.</p><p>3 ÂLİ İMRÂN-173: O (ahsen) kimseler ki, insanlar onlara: &quot;Muhakkak ki, insanlar, sizin için (size saldırmak için) toplandılar. Artık onlardan korkun.&quot; dedikleri zaman, (bu söz), onların îmânını artırdı. Ve &quot;Allah bize kâfîdir ve O, ne güzel vekildir.&quot; dediler.</p><p>3 ÂLİ İMRÂN-174: Böylece onlara bir kötülük dokunmadan, Allah&#39;tan bir nimet ve fazl ile geri döndüler. Ve Allah&#39;ın rızasına tâbî oldular. Ve Allah &quot;Büyük Fazıl&quot; sahibidir.</p><p>3 ÂLİ İMRÂN-175: Fakat şeytan, böylece ancak kendi dostlarını (onu dost edinenleri) korkutur. Artık onlardan korkmayın ve eğer sizler mü&#39;min iseniz, (sadece) Ben&#39;den korkun.</p><p>3 ÂLİ İMRÂN-176: Ve küfre koşanlar seni mahzun etmesin. Muhakkak ki onlar, Allah&#39;a hiçbir şey ile asla zarar veremezler. Allah, onlara ahirette bir nasip vermemek istiyor. Ve onlar için “Büyük Azap” vardır.</p><p>3 ÂLİ İMRÂN-177: Muhakkak ki îmân karşılığında küfrü satın alanlar, Allah&#39;a hiçbir şey ile asla zarar veremezler. Ve onlar için “Elîm Azap” vardır.</p><p>3 ÂLİ İMRÂN-178: Ve sakın o kâfirler, onlara mühlet vermemizi, kendileri için bir hayır sanmasınlar. Sadece günahlarını artırmaları için onlara mühlet veriyoruz. Ve onlar için ”Alçaltıcı Azap “ vardır.</p><p>3 ÂLİ İMRÂN-179: Allah, habis olanı (kötüyü), temiz olandan (mü&#39;min olanı, mü&#39;min gözükenden) ayırıncaya kadar mü&#39;minleri, sizin bulunduğunuz hâl üzere (mü&#39;min olanla mü&#39;min gözükenin bir arada olduğu bir durumda) terk edecek değildir. Ve Allah sizi gayba muttali edecek (gaybı bildirecek) değildir. Ve lâkin Allah, resûllerinden dilediği kimseyi seçer (gaybı o resûlüne bildirir). O halde, Allah&#39;a ve O&#39;nun resûllerine îmân edin. Ve eğer âmenû olur ve takva sahibi olursanız, o zaman sizin için &quot;Büyük Ecir&quot; vardır.</p><p>3 ÂLİ İMRÂN-180: Ve Allah&#39;ın kendi fazlından onlara verdiği şeyleri, (Allah yolunda infak etmeyip) cimrilik edenler, sakın zannetmesinler ki o, kendileri için hayırdır. Bilâkis o, onlar için bir şerrdir. Cimrilik ettikleri şey, kıyamet günü boyunlarına dolanacak. Göklerin ve yerin mirası Allah&#39;ındır. Allah, yaptığınız şeylerden haberdar olandır.</p><p>3 ÂLİ İMRÂN-181: Andolsun ki: &quot;Muhakkak ki Allah fakirdir, biz zenginiz&quot; diyen o kimselerin sözünü Allah işitti. Biz onların söylediklerini ve peygamberlerini haksız yere öldürmelerini yazacağız. Ve onlara: &quot;yakıcı azabı tadın&quot; diyeceğiz.</p><p>3 ÂLİ İMRÂN-182: İşte bu (azap), Allah kullara zulmedici olduğundan değil, ellerinizle takdim ettiğiniz (yaptığınız) şeyler sebebiyledir.</p><p>3 ÂLİ İMRÂN-183: Onlar, &quot;Muhakkak ki Allah, “bize ateşin yiyeceği bir kurbanı getirinceye kadar, hiçbir Resûl&#39;e“ îmân etmememiz için bize ahdetti&quot; dediler. Onlara de ki: &quot;Benden önce Resûller, beyyinelerle ve sizin söylediğiniz o şey ile size gelmişlerdi. Eğer siz sâdıklar (doğru söyleyenler) iseniz, o halde onları niçin öldürdünüz.</p><p>3 ÂLİ İMRÂN-184: Artık seni yalanlarlarsa (üzülme), halbuki, senden önceki, açık belgeler, yazılı sayfalar ve nurlu kitaplar getiren resûller de yalanlanmıştı.</p><p>3 ÂLİ İMRÂN-185: Her nefs, ölümü tadıcıdır ve lâkin ecirleriniz (amellerinizin karşılığı) kıyamet günü ödenir. O vakit kim ateşten uzaklaştırılır ve cennete sokulursa o takdirde o kurtulmuştur. Ve dünya hayatı, aldatıcı metadan başka bir şey değildir.</p><p>3 ÂLİ İMRÂN-186: Mallarınız ve canlarınız hususunda siz mutlaka imtihan olunacaksınız. Sizden önce kitap verilenlerden ve şirk koşanlardan elbette birçok incitici (sözler) duyacaksınız. Eğer siz sabrederseniz ve takva sahibi olursanız, ki bu muhakkak, işlerin “âzim” olanlarındandır.</p><p>3 ÂLİ İMRÂN-187: Ve Allah, kitap verilenlerden, &quot;Onu mutlaka insanlara açıklayacaksınız ve onu gizlemeyeceksiniz.&quot; diye, misâk almıştı. Fakat onu (misâkı), arkalarına attılar (sözlerini tutmadılar) Ve onu az bir değere sattılar. Oysa yaptıkları alışveriş ne kötü.</p><p>3 ÂLİ İMRÂN-188: Sakın zannetme ki, (Kitab Ehli&#39;ninden olup, Kitap&#39;tandır diyerek) getirdikleri şey ile (doğrusunu gizleyip, gerçeği açıklamayarak yaptıkları ile) ferahlayan (sevinen) kimseler ve yapmadıkları ile övülmeyi seven kimseler ki, bundan sonra onların azaptan kurtulacak bir yerde olduğunu sanma. Ve onlar için “Elîm Azap” vardır.</p><p>3 ÂLİ İMRÂN-189: Ve göklerin ve yerin mülkü Allah&#39;ındır. Ve Allah her şeye kaadirdir.</p><p>3 ÂLİ İMRÂN-190: Muhakkak ki, göklerin ve yerin yaratılışında, gece ile gündüzün ardarda gelişinde, ulûl elbab için elbette âyetler (deliller) vardır.</p><p>3 ÂLİ İMRÂN-191: Onlar (ulûl elbab, lüblerin, Allah&#39;ın sır hazinelerinin sahipleri), ayaktayken, otururken, yan üstü yatarken (daima) Allah&#39;ı zikrederler. Ve göklerin ve yerin yaratılışı hakkında tefekkür ederler (ve derler ki): &quot;Ey Rabbimiz! Sen bunları bâtıl olarak (boşuna) yaratmadın. Sen Subhan&#39;sın, artık bizi ateşin azabından koru.</p><p>3 ÂLİ İMRÂN-192: Ey Rabbimiz! Muhakkak ki Sen, kimi ateşe sokarsan artık onu hakir ve rezil etmişsindir. Zalimler için bir yardımcı yoktur.</p><p>3 ÂLİ İMRÂN-193: Rabbimiz! Muhakkak ki biz, “Rabbiniz&#39;e âmenû olun” diye îmâna davet eden davetçiyi işittik, böylece îmân ettik (davetçiye tâbî olarak âmenû olduk) Rabbimiz artık bizim günahlarımızı mağfiret et, seyyiatlarımızı ört ve bizi ebrar olan (Allah&#39;a ulaşan ve veli olan cennetlik) kullarınla beraber vefat ettir.</p><p>3 ÂLİ İMRÂN-194: Rabbimiz! Resûllerin vasıtasıyla bize vaad ettiğin şeyleri bize ver ve kıyamet günü bizi rezil ve perişan etme. Muhakkak ki sen vaadinden dönmezsin.</p><p>3 ÂLİ İMRÂN-195: O zaman Rab&#39;leri, onların dualarına icabet etti. (Şöyle buyurdu): Sizden erkek veya kadın amel edenin amelini, Ben kesinlikle zayi etmem. Siz birbirinizdensiniz. Hicret edenlerin, yurtlarından çıkarılanların, Ben&#39;im yolumda işkenceye uğrayanların, savaşanların ve öldürülenlerin seyyiatlarını mutlaka örteceğim. Ve onları mutlaka, altlarından nehirler akan cennetlere sokacağım, Allah&#39;ın katından bir mükâfat olarak. Ve Allah, O&#39;nun katında mükâfatların en güzelidir.</p><p>3 ÂLİ İMRÂN-196: Kâfirlerin beldeler arasında (gezip) dolaşmaları, sakın seni aldatmasın.</p><p>3 ÂLİ İMRÂN-197: (Bu) Az bir metâdır. Sonra onların varacakları yer cehennemdir. Ve o ne kötü bir döşektir.</p><p>3 ÂLİ İMRÂN-198: Fakat Rab&#39;lerine karşı takva sahibi olanlar...Onlar için altlarından nehirler akan, içinde ebediyen kalacakları cennetler, Allah tarafından ziyafet sofraları vardır.Ve Allah&#39;ın katında olan şeyler, ebrar kullar için daha hayırlıdır.</p><p>3 ÂLİ İMRÂN-199: Ve muhakkak ki kitap ehlinden öyle kimseler var ki, Allah&#39;a, size indirilene ve kendilerine indirilene mutlaka îmân ederler. Allah&#39;a karşı huşû duyarlar. Allah&#39;ın âyetlerini az bir değere satmazlar. İşte onlar, onların mükâfatları, Rab&#39;lerinin katındadır. Muhakkak ki Allah, hesabı çabuk görendir.</p><p>3 ÂLİ İMRÂN-200: Ey âmenû olanlar (ölmeden önce, ruhlarını Allah&#39;a ulaştırmayı dileyenler)! Sabredin ve sabır sahibi olun! Ve râbıta kuranlar olun (râbıta kurun)! Ve Allah&#39;a karşı takva sahibi olun! Umulur ki böylece siz felâha erersiniz.</p></div>
</body>
</html>
