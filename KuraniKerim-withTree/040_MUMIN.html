<!doctype html>
<html>

<head>
  <meta http-equiv="content-type" content="text/html; charset=utf-8">
  <title>40 MU'MİN</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>40 MU'MİN</h1><br />
    <p>40 MU&#39;MİN-1: Hâ, Mîm.
    </p>
    <p>40 MU&#39;MİN-2: Bu Kitab&#39;ın indirilişi, Azîz (yüce ve üstün) ve Alîm olan (en iyi bilen) Allah&#39;tandır
      (Allah tarafındandır).
    </p>
    <p>40 MU&#39;MİN-3: (O ki) günahları mağfiret eden, tövbeleri kabul eden, cezası şiddetli olan, ihsan, fazl ve kerem
      sahibi olandır. O&#39;ndan başka İlâh yoktur. Dönüş, O&#39;nadır.
    </p>
    <p>40 MU&#39;MİN-4: Kâfirlerden başkası, Allah&#39;ın âyetleri hakkında mücâdele etmez. Artık onların şehirlerde
      dönüp dolaşmaları seni aldatmasın.
    </p>
    <p>40 MU&#39;MİN-5: Onlardan önce Nuh (A.S)&#39;ın kavmi ve onlardan sonra da (başka) fırkalar, (resûllerini)
      yalanladılar. Ve bütün ümmetler, onları yakalamak için resûllerine hücum ettiler. Hakkı, bâtılla yok etmek için
      mücâdele ettiler. Sonunda Ben, onları yakaladım. O zaman Benim ikabım (cezam) nasıl oldu?
    </p>
    <p>40 MU&#39;MİN-6: Ve işte böylece Rabbinin &quot;onların mutlaka (muhakkak) ateş ehli olduğu&quot; sözü,
      kâfirlerin üzerine hak oldu.
    </p>
    <p>40 MU&#39;MİN-7: Arşı tutan melekler ve onun etrafındaki kişi (devrin imamı), Rab&#39;lerini hamd ile tesbih
      ederler ve O&#39;na îmân ederler. Ve âmenû olanlar için (Allah&#39;tan) mağfiret dilerler: &quot;Rabbimiz, Sen
      herşeyi rahmetle (rahmetinle) ve ilimle (ilminle) kuşattın. Böylece (mürşidin önünde) tövbe edenleri ve senin
      yoluna (Sıratı Mustakîm&#39;e) tâbî olanları mağfiret et (günahlarını sevaba çevir). Onları cehennem azabından
      koru!”
    </p>
    <p>40 MU&#39;MİN-8: Rabbimiz, onlara vaadettiğin adn cennetlerine, onları ve onların babalarından, zevcelerinden ve
      zürriyetlerinden salâha ulaşanları dahil et. Muhakkak ki Sen, Sen Azîz&#39;sin, Hakîm&#39;sin (hüküm ve hikmet
      sahibisin).
    </p>
    <p>40 MU&#39;MİN-9: Onları kötülüklerden koru. Ve Sen, kimi izin günü seyyiatlerden (günahlardan) korursan o zaman
      onlara rahmet etmiş olursun. Ve işte o, fevzül azîmdir (en büyük kurtuluştur).
    </p>
    <p>40 MU&#39;MİN-10: İnkâr edenlere mutlaka nida edilir (seslenilir): &quot;Muhakkak ki Allah&#39;ın gadabı, sizin
      nefslerinize (birbirinize) olan gadabınızdan daha büyüktür. Îmâna davet edildiğiniz zaman siz inkâr
      ediyordunuz.&quot;
    </p>
    <p>40 MU&#39;MİN-11: (Kâfirler) dediler ki: &quot;Rabbimiz, bizi iki kere öldürdün, iki kere dirilttin, böylece
      günahlarımızı itiraf ettik. Artık (buradan) çıkmaya bir yol var mı?&quot;
    </p>
    <p>40 MU&#39;MİN-12: Bu, sizin tek olan Allah&#39;a çağrıldığınız zaman inkâr etmeniz sebebiyledir. Ve O&#39;na
      (Allah&#39;a) şirk koşulunca inanıyordunuz. Artık hüküm, Yüce ve Büyük olan Allah&#39;a aittir.
    </p>
    <p>40 MU&#39;MİN-13: O (Allah)tır ki, âyetlerini size gösterir ve sizin için gökten rızık indirir. Bunu münib
      olandan (Allah&#39;a yönelenden) başkası tezekkür etmez (edemez).
    </p>
    <p>40 MU&#39;MİN-14: Öyleyse dîni, O&#39;na halis kılarak Allah&#39;a davet edin. Kâfirler kerih görse de.
    </p>
    <p>40 MU&#39;MİN-15: Dereceleri yükselten ve arşın sahibi olan Allah, kullarından (Kendisine ulaştırmayı) dilediği
      kişinin (Allah&#39;a ulaşmayı dilediği için Allah&#39;ın da Kendisine ulaştırmayı dilediği kişinin) üzerine
      (başının üzerine) Allah&#39;a ulaşma gününün geldiğini (o kişinin ruhuna) ihtar etmek için, emrinden (Allah&#39;ın
      emrini tebliğ edecek) bir ruh (devrin imamının ruhunu) ulaştırır.
    </p>
    <p>40 MU&#39;MİN-16: Onların bariz olduğu (ortaya çıktığı) gün onlardan (hiç)bir şey Allah&#39;a gizli kalmaz. O gün
      mülk kimindir? Tek ve Kahhar olan Allah&#39;ındır.
    </p>
    <p>40 MU&#39;MİN-17: Bugün bütün nefsler (herkes), kazandıkları sebebiyle cezalandırılır veya mükâfatlandırılır
      (karşılığı verilir). Bugün zulüm yoktur. Muhakkak ki Allah, hesabı çabuk görendir.
    </p>
    <p>40 MU&#39;MİN-18: Ve yaklaşan gün (kıyâmet günü) konusunda onları uyar. O zaman kalpler, korku ile hançerelere
      gelir (can boğaza gelir). Zalimler için yakın bir dost ve şefaati kabul edilir bir şefaatçi yoktur.
    </p>
    <p>40 MU&#39;MİN-19: (Allah), gözlerin hainliklerini ve sinelerin gizlediği şeyleri bilir.
    </p>
    <p>40 MU&#39;MİN-20: Ve Allah, hak ile hükmeder. O&#39;ndan başka taptıkları, bir şey hakkında hüküm veremezler.
      Muhakkak ki Allah; O, en iyi işiten ve en iyi görendir.
    </p>
    <p>40 MU&#39;MİN-21: Onlar, yeryüzünde dolaşmadılar mı ki, onlardan öncekilerin akıbeti nasıl oldu, baksınlar. Onlar
      yeryüzünde kuvvet ve eserler bakımından, kendilerinden daha üstündüler. Fakat Allah, onları günahları sebebiyle
      aldı (öldürdü). Ve onlar için (onları), Allah&#39;a karşı koruyacak hiç kimse olmadı.
    </p>
    <p>40 MU&#39;MİN-22: İşte bu, onlara resûller beyyinelerle gelmiş olduğu halde, inkâr etmeleri sebebiyledir. Böylece
      Allah onları yakaladı. Muhakkak ki O, kuvvetlidir ve ikabı (cezası) şiddetlidir.
    </p>
    <p>40 MU&#39;MİN-23: Ve andolsun ki Musa (A.S)&#39;ı âyetlerimizle ve apaçık bir sultanla (delil, mucize ve kitap
      ile) gönderdik.
    </p>
    <p>40 MU&#39;MİN-24: Firavuna ve Haman&#39;a ve Karun&#39;a (gönderdik). Fakat onlar: &quot;Yalanlayan bir
      büyücüdür.&quot; dediler.
    </p>
    <p>40 MU&#39;MİN-25: Böylece onlara katımızdan hak ile geldiği zaman: &quot;Âmenû olanların oğullarını, kendileriyle
      beraber katledin (öldürün). Ve kadınlarını canlı bırakın!&quot; dediler. Kâfirlerin tuzağı (hilesi) dalâletten
      başka birşey değildir.
    </p>
    <p>40 MU&#39;MİN-26: Ve firavun dedi ki: &quot;Bırakın beni, Musa&#39;yı öldüreyim ve o, Rabbine dua etsin.
      Gerçekten ben, (onun) sizin dîninizi değiştirmesinden veya yeryüzünde fesat çıkmasından korkuyorum.&quot;
    </p>
    <p>40 MU&#39;MİN-27: Ve Hz. Musa dedi ki: &quot;Muhakkak ki ben, hesap gününe inanmayan, kibirlenenlerin hepsinden,
      senin de Rabbin olan Rabbime sığınırım.&quot;
    </p>
    <p>40 MU&#39;MİN-28: Ve firavun ailesinden îmânını gizleyen mü&#39;min bir adam şöyle dedi: &quot;Bir adamı,
      &#39;Rabbim Allah&#39;tır.&#39; demesinden dolayı mı öldüreceksiniz? Ve o, Rabbinizden size beyyineler (belgeler,
      deliller) ile geldi. Eğer yalancı ise yalanı kendi aleyhinedir. Ve eğer sadık (doğru söyleyen) ise
      vaadettiklerinin bir kısmı size isabet edecektir. Muhakkak ki Allah, çok yalan söyleyen, haddı aşan kişiyi
      hidayete erdirmez.&quot;
    </p>
    <p>40 MU&#39;MİN-29: (O adam dedi ki): &quot;Ey kavmim! Bugün mülk sizindir, yeryüzünde kuvvetlisiniz. Ama
      Allah&#39;ın şiddetli azabı bize geldiğinde, size kim yardım edecek?&quot; Firavun (da) şöyle dedi: &quot;Size
      gösterdiğim şey sadece benim görüşümdür. Ve ben, sizi irşad yolundan başkasına hidayet etmem (ulaştırmam).&quot;
    </p>
    <p>40 MU&#39;MİN-30: Ve âmenû olan adam şöyle dedi: &quot;Ey kavmim, muhakkak ki ben, ahzab günü (fırkalara
      ayrılmışların günü) gibi bir günün, size (gelmesinden) korkuyorum!&quot;
    </p>
    <p>40 MU&#39;MİN-31: Nuh, Adin ve Semud kavimlerinin ve onlardan sonraki kavimlerin durumu gibi. Ve Allah, kulları
      için zulüm dilemez.
    </p>
    <p>40 MU&#39;MİN-32: Ve ey kavmim, muhakkak ki ben, sizin için feryat gününden (kıyâmet gününden) korkuyorum!
    </p>
    <p>40 MU&#39;MİN-33: Arkanızı dönüp kaçacağınız gün sizin için Allah&#39;tan (Allah dostlarından) bir koruyucu
      yoktur. Allah kimi dalâlette bırakırsa, artık onun için bir hidayetçi yoktur.
    </p>
    <p>40 MU&#39;MİN-34: Ve andolsun ki daha önce Yusuf (A.S) size beyyineler (deliller) ile geldi. Fakat size getirdiği
      şeyden şüphe içinde olmanız zail olmadı. Hatta (o) helâk olduğu zaman: &quot;Ondan sonra Allah asla başka resûl
      beas etmez (göndermez).&quot; dediniz. Allah haddi aşan şüphecileri işte böyle dalâlette bırakır.
    </p>
    <p>40 MU&#39;MİN-35: Onlar kendilerine bir sultan (bir delil) gelmediği halde, Allah&#39;ın âyetleri hakkında
      mücâdele ederler. Gadap, Allah&#39;ın ve âmenû olanların (Allah&#39;a ulaşmayı dileyenlerin) indinde büyük oldu.
      Allah bütün zorba mütekebbirlerin kalbinin üzerini işte böyle tabeder (açılmamak üzere mühürler).
    </p>
    <p>40 MU&#39;MİN-36: Ve firavun şöyle dedi: &quot;Ey Haman! Benim için yüksek bir kule inşa et. Umulur ki böylece
      sebeplere (hedeflere) ulaşırım.&quot;
    </p>
    <p>40 MU&#39;MİN-37: &quot;Göklerin sebeplerine (yollarına) (ulaşırım), böylece Musa&#39;nın İlâhı&#39;na muttali
      olurum. Muhakkak ki ben, onun yalancı olduğunu zannediyorum.&quot; Ve işte böylece firavuna kötü ameli süslendi.
      Ve böylece yoldan saptırıldı. Ve firavunun hilesi hüsrandan başka birşey olmadı.
    </p>
    <p>40 MU&#39;MİN-38: Ve âmenû olan adam şöyle dedi: &quot;Ey kavmim! Bana tâbî olun ki sizi irşad yoluna
      ulaştırayım.&quot;
    </p>
    <p>40 MU&#39;MİN-39: Ey kavmim! Bu dünya hayatı, sadece (geçici) bir metadır (faydalanmadır). Ve muhakkak ki ahiret
      karar kılınacak (devamlı kalınacak) yerdir.
    </p>
    <p>40 MU&#39;MİN-40: Kim seyyiat (şerr, derecat düşürücü ameller) işlerse mislinden daha fazla cezalandırılmaz.
      Kadınlardan veya erkeklerden kim amilüssalihat (nefsi ıslâh edici ameller, nefs tezkiyesi) yaparsa işte onlar,
      (îmânı artan) mü&#39;minlerdir. Onlar, cennete konulacak ve hesapsız rızıklandırılacaktır.
    </p>
    <p>40 MU&#39;MİN-41: Ve ey kavmim! Benim için nasıl bir hal ki, ben sizi kurtuluşa çağırıyorum ve siz, beni ateşe
      çağırıyorsunuz.
    </p>
    <p>40 MU&#39;MİN-42: Siz beni, Allah&#39;ı inkâra ve hakkında ilmim olmayan bir şeyi, O&#39;na ortak koşmaya
      çağırıyorsunuz. Ve ben, sizi Azîz ve Gaffar Olan&#39;a (Allah&#39;a) çağırıyorum.
    </p>
    <p>40 MU&#39;MİN-43: Beni kendisine çağırdığınız şeyin bir hükmü yoktur. Onun (o putun), dünyada ve ahirette bir
      daveti (yetkisi) de yoktur. Muhakkak ki bizim dönüşümüz Allah&#39;adır. Ve muhakkak ki müsrifler (haddi aşanlar),
      onlar, ateş ehlidir.
    </p>
    <p>40 MU&#39;MİN-44: Bundan sonra size söylediklerimi yakında hatırlayacaksınız (anlayacaksınız). Ve ben, işimi
      Allah&#39;a havale ederim (bırakırım). Muhakkak ki Allah, kullarını görendir.
    </p>
    <p>40 MU&#39;MİN-45: Böylece Allah, onların yaptığı hilelerin kötülüklerinden onu korudu. Ve firavun ailesini,
      azabın kötüsü kuşattı.
    </p>
    <p>40 MU&#39;MİN-46: O ateş ki sabah akşam ona arz olunurlar. Ve o saatin (kıyâmetin) vuku bulacağı gün:
      &quot;Firavun ailesini azabın en şiddetlisine sokun!&quot; (denir).
    </p>
    <p>40 MU&#39;MİN-47: Ve onlar ateşin içinde birbirleriyle tartışırlarken, zayıf olanlar kibirlenenlere:
      &quot;Gerçekten biz size tâbî olduk. Şimdi siz, ateşten nasibimizi bizden giderebilir misiniz?&quot; derler.
    </p>
    <p>40 MU&#39;MİN-48: Kibirlenenler dedi ki: &quot;Muhakkak ki biz hepimiz, onun (ateşin) içindeyiz. Allah mutlaka
      kulları arasında hüküm vermiştir.&quot;
    </p>
    <p>40 MU&#39;MİN-49: Ve ateşin içinde olanlar, cehennem bekçilerine şöyle dediler: &quot;Rabbinize dua edin. Azaptan
      bir günü bize hafifletsin.&quot;
    </p>
    <p>40 MU&#39;MİN-50: (Cehennem bekçileri) dediler ki: &quot;Resûlleriniz, size beyyineler ile gelmediler mi?&quot;
      &quot;Evet.&quot; dediler. (Bekçiler): &quot;Öyleyse siz dua edin (siz yalvarın) dediler.&quot; Kâfirlerin duası,
      sadece dalâlettir (dalâletin içindedir).
    </p>
    <p>40 MU&#39;MİN-51: Muhakkak ki Biz, resûllerimize ve âmenû olanlara (Allah&#39;a ulaşmayı dileyenlere) ve dünya
      hayatında şahitlerin kaim olacağı (bulunacağı) gün mutlaka yardım edeceğiz.
    </p>
    <p>40 MU&#39;MİN-52: Zalimlere mazeretlerin fayda vermeyeceği gün, lânet ve kötü yurt onlar içindir.
    </p>
    <p>40 MU&#39;MİN-53: Ve andolsun ki Musa&#39;ya hidayet verdik. Ve Benî İsrail&#39;i, kitaba varis kıldık.
    </p>
    <p>40 MU&#39;MİN-54: Ulûl&#39;elbab için hidayet ve zikir olarak.
    </p>
    <p>40 MU&#39;MİN-55: Öyleyse sabret. Muhakkak ki Allah&#39;ın vaadi haktır. Ve günahların için mağfiret dile. Akşam
      ve sabah Rabbini hamd ile tesbih et.
    </p>
    <p>40 MU&#39;MİN-56: Muhakkak ki, kendilerine gelmiş bir sultan (delil) olmaksızın, Allah&#39;ın âyetleri hakkında
      mücâdele edenlerin sinelerinde sadece (Allah&#39;a) ulaşamayacakları bir kibir vardır. Artık Allah&#39;a sığın,
      muhakkak ki O, en iyi işiten ve en iyi görendir.
    </p>
    <p>40 MU&#39;MİN-57: Göklerin ve yerin yaratılışı, insanın yaratılışından muhakkak ki daha büyüktür. Ve lâkin
      insanların çoğu bilmezler.
    </p>
    <p>40 MU&#39;MİN-58: Ve kör ile basiret sahibi bir olmaz. Ve de âmenû olup salih amel (nefs tezkiyesi) işleyenlerle
      kötülük yapanlar da (bir olmaz). Ne kadar az tezekkür ediyorsunuz.
    </p>
    <p>40 MU&#39;MİN-59: Muhakkak ki hakkında şüphe olmayan o saat (kıyâmet) mutlaka gelecektir. Ve lâkin insanların
      çoğu inanmazlar.
    </p>
    <p>40 MU&#39;MİN-60: Ve Rabbimiz, şöyle buyurdu: &quot;Bana dua ediniz ki size icabet edeyim. Bana kul olmaktan
      kibirlenenler, muhakkak ki hakir ve zelil olarak cehenneme girecekler.&quot;
    </p>
    <p>40 MU&#39;MİN-61: O Allah ki, size geceyi içinde sükûn bulmanız için gündüzü de gösterici (aydınlık) kıldı.
      Muhakkak ki Allah, insanlar üzerinde mutlaka fazl sahibidir. Ve lâkin insanların çoğu şükretmezler.
    </p>
    <p>40 MU&#39;MİN-62: İşte o Allah ki, sizin Rabbinizdir. Herşeyi Yaratan&#39;dır. O&#39;ndan başka İlâh yoktur.
      Öyleyse nasıl döndürülüyorsunuz?
    </p>
    <p>40 MU&#39;MİN-63: Allah&#39;ın âyetlerini bilerek, inatla inkâr edenler, işte böyle döndürülürler.
    </p>
    <p>40 MU&#39;MİN-64: O Allah ki, yeryüzünü sizin için karar (yerleşme) yeri kıldı. Ve semayı bina etti. Ve sizi
      tasvir etti (suret verdi). Sonra suretlerinizi ahsen kıldı (güzelleştirdi). Ve sizi temiz şeylerden rızıklandırdı.
      İşte bu Allah, sizin Rabbinizdir. Âlemlerin Rabbi; Allah, Mübarek&#39;tir (yücedir).
    </p>
    <p>40 MU&#39;MİN-65: O, Hayy&#39;dır (hayatta olan). O&#39;ndan başka İlâh yoktur. Öyleyse dîni O&#39;na halis
      kılarak (Allah&#39;a) dua edin. Hamd, âlemlerin Rabbi Allah&#39;a mahsustur.
    </p>
    <p>40 MU&#39;MİN-66: De ki: &quot;Muhakkak ki ben sizin, Allah&#39;tan başka taptıklarınıza kul olmaktan men
      edildim, bana Rabbimden beyyineler (deliller) geldiği için. Ve âlemlerin Rabbine teslim olmakla (ruhumu, vechimi,
      nefsimi ve irademi Allah&#39;a teslim etmekle) emrolundum.&quot;
    </p>
    <p>40 MU&#39;MİN-67: O ki, sizi topraktan yarattı. Sonra bir nutfeden, sonra bir alakadan (rahim duvarına asılı bir
      damladan). Sonra sizi bir çocuk olarak çıkarır ki sizin en kuvvetli çağınıza ulaşmanız, daha sonra da yaşlanmanız
      için. Ve sizden bir kısmı, ihtiyarlamadan önce vefat ettirilir (öldürülür). Ve (bir kısmınızın da) belirlenmiş bir
      süreye ulaşmanız için. Ve umulur ki siz böylece akıl edersiniz.
    </p>
    <p>40 MU&#39;MİN-68: Hayat veren de öldüren de O&#39;dur. O, bir işe hükmettiği (karar verdiği) zaman ona sadece
      &quot;Ol!&quot; der. Ve o, hemen olur.
    </p>
    <p>40 MU&#39;MİN-69: Allah&#39;ın âyetleri hakkında mücâdele edenleri görmedin mi? Onlar nasıl döndürülüyorlar.
    </p>
    <p>40 MU&#39;MİN-70: Onlar, Kitabı ve resûllerimizle gönderdiğimiz şeyleri yalanladılar. Fakat yakında bilecekler
      (öğrenecekler).
    </p>
    <p>40 MU&#39;MİN-71: Onlar, boyunlarında halkalar ve zincirler olduğu halde sürüklenecekler.
    </p>
    <p>40 MU&#39;MİN-72: Onlar kaynar suya sokulacaklar, sonra da ateşte tutuşturulacaklar (yakılacaklar).
    </p>
    <p>40 MU&#39;MİN-73: Sonra onlara: &quot;Sizin şirk koşmuş olduğunuz şeyler nerede?&quot; denir.
    </p>
    <p>40 MU&#39;MİN-74: Allah&#39;tan başka. (Cehennemdekiler de) derler ki: &quot;Onlar bizden saptılar
      (uzaklaştılar). Hayır, (meğer) biz daha önce (hiç) bir şeye tapmamışız. Allah, kâfirleri işte böyle dalâlette
      bırakır.&quot;
    </p>
    <p>40 MU&#39;MİN-75: İşte bu, sizin yeryüzünde haksız yere şımarmanız ve azmanız sebebiyledir.
    </p>
    <p>40 MU&#39;MİN-76: Ebediyyen orada kalmak üzere cehennemin kapılarından girin. Artık kibirlenenlerin kalacakları
      yer ne kötü.
    </p>
    <p>40 MU&#39;MİN-77: Öyleyse sabret. Muhakkak ki Allah&#39;ın vaadi haktır. Onlara vaadettiklerimizin (azabın), bir
      kısmını sana gösteririz veya seni (daha önce) öldürürüz. Sonunda onlar Bize döndürülecekler.
    </p>
    <p>40 MU&#39;MİN-78: Ve andolsun ki senden önce (de) resûller gönderdik. Onlardan bir kısmını sana anlattık ve bir
      kısmını sana anlatmadık. Allah&#39;ın izni olmadan bir resûlün âyet getirmesi olamaz. Artık Allah&#39;ın emri
      geldiği zaman hak ile hükmedilmiş olur. Ve bâtılı isteyenler, orada hüsran uğramışlardır.
    </p>
    <p>40 MU&#39;MİN-79: O Allah ki, &quot;onun üzerine binin ve onun (etinden) yeyin&quot; diye sizin için hayvanlar
      var etti.
    </p>
    <p>40 MU&#39;MİN-80: Ve onda (hayvanlarda) sizin için menfaatler (faydalar) vardır. Ve onun üzerinde,
      gönüllerinizdeki hacetlere (gideceğiniz yerlere) ulaşmanız için. Onların (hayvanların) ve gemilerin üzerinde
      taşınırsınız.
    </p>
    <p>40 MU&#39;MİN-81: Ve (Allah) size âyetlerini gösteriyor. Öyleyse Allah&#39;ın hangi âyetlerini inkâr ediyorsunuz?
    </p>
    <p>40 MU&#39;MİN-82: Onlar yeryüzünde dolaşmadılar mı ki? Onlardan öncekilerin akıbetleri nasıl oldu baksınlar. Ve
      onların çoğu, kuvvet ve eserler bakımından yeryüzünde kendilerinden daha üstündüler. Fakat kazanmış oldukları
      şeyler, onlara fayda vermedi.
    </p>
    <p>40 MU&#39;MİN-83: Onlara resûlleri beyyinelerle geldiği zaman yanlarındaki ilim sebebiyle şımardılar. Ve alay
      etmiş oldukları şey onları kuşattı.
    </p>
    <p>40 MU&#39;MİN-84: Bizim şiddetli azabımızı gördükleri zaman: &quot;Allah&#39;a ve O&#39;nun Tek&#39;liğine îmân
      ettik. Ve O&#39;na şirk koştuğumuz şeyleri inkâr ettik.&quot; dediler.
    </p>
    <p>40 MU&#39;MİN-85: Şiddetli azabımızı gördükleri zaman artık onların îmânı, onlara bir fayda vermedi.
      Allah&#39;ın, kulları hakkındaki gelip geçen sünneti (kanunu) budur. Kâfirler orada hüsrana uğradılar.
    </p>
  </div>
</body>

</html>