<!doctype html>
<html>

<head>
  <meta http-equiv="content-type" content="text/html; charset=utf-8">
  <title>11 HÛD</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>11 HÛD</h1><br />
    <p>11 HÛD-1: Elif, lâm, râ. (Bu), âyetleri muhkem kılınmış (sağlamlaştırılmış), sonra Hakîm (hüküm sahibi, hikmet
      sahibi) ve Habîr (herşeyden haberdar) Olan&#39;ın katından fasıl, fasıl açıklanmış bir Kitap&#39;tır.</p>
    <p>11 HÛD-2: (Bu kitap), Allah&#39;tan başkasına kul olmamanız içindir. Muhakkak ki ben, O&#39;ndan (O&#39;nun
      tarafından) sizin için bir uyarıcı ve müjdeciyim.</p>
    <p>11 HÛD-3: Ve Rabbinizden mağfiret istemeniz, sonra O&#39;na tövbe etmeniz, belirlenmiş bir zamana kadar sizi
      güzel bir meta ile metalandırması (geçindirmesi) ve her fazl sahibine, fazlını vermesi içindir. Ve eğer (geri)
      dönerseniz o zaman ben, büyük günün azabının sizin üzerinize olmasından korkarım.</p>
    <p>11 HÛD-4: Sizin dönüşünüz Allah&#39;adır ve O, herşeye kaadirdir.</p>
    <p>11 HÛD-5: Gerçekten onlar, O&#39;ndan (Allah&#39;tan) gizlenmek için, göğüslerini bükmüyorlar mı? Böylece
      elbiselerini perde (örtü) yapmıyorlar mı? (Allah, onların) gizledikleri şeyleri ve açıkladıkları şeyleri bilir.
      Muhakkak ki O, sinelerde olanı bilendir.</p>
    <p>11 HÛD-6: Ve yeryüzünde yürüyen bir canlı yoktur ki; onun rızkı, Allah&#39;ın üzerine (Allah&#39;a ait) olmasın.
      Ve onun karar kıldığı (kaldığı) yeri ve onun emanet (geçici) durduğu yeri bilir. Hepsi Kitab-ı Mübîn&#39;dedir.
    </p>
    <p>11 HÛD-7: “Hanginiz en güzel ameli yapacak?” diye sizi imtihan etmek için 6 günde (6 yevmde) semaları ve
      yeryüzünü yaratan O&#39;dur. Ve O&#39;nun arşı su üzerinde idi. Eğer sen: “Muhakkak ki siz, ölümden sonra beas
      edileceksiniz (diriltileceksiniz).” dersen, kâfir olan(inkâr eden, örten) kimseler mutlaka (şöyle) derler: “Bu
      ancak apaçık bir sihirdir.”</p>
    <p>11 HÛD-8: Ve eğer bir ümmete azabı, (onlardan) belli bir süre ertelesek (tehir etsek), mutlaka: “Onu tutan (men
      eden) nedir?” derler. Onlara azap geldiği gün, onlardan uzaklaştırılacak değil. (Öyle) değil mi? Onunla alay etmiş
      oldukları şey, onları kuşattı (ihata etti).</p>
    <p>11 HÛD-9: Ve insana tarafımızdan bir rahmet tattırsak, sonra onu ondan çekip alsak, muhakkak ki o, tamamen
      ümitsiz bir nankör (kâfir) olur.</p>
    <p>11 HÛD-10: Ve eğer ona darlık isabet ettikten sonra, ona ni&#39;met tattırırsak, mutlaka: “Kötülükler benden
      gitti.” der. Muhakkak ki o, şımarık bir övünen (böbürlenen)dir.</p>
    <p>11 HÛD-11: Sabredenler ve salih amel (nefsi tezkiye edici amel) yapanlar hariç. İşte onlar için mağfiret
      (günahların sevaba çevrilmesi) ve büyük ecir (mükâfat, bedel) vardır.</p>
    <p>11 HÛD-12: Artık belki de sen, sana vahyolunanın bir kısmını terkedeceksin, onların: “Ona bir hazine indirilseydi
      veya onunla beraber bir melek gelseydi olmaz mıydı?” demeleri (üzerine) ve senin göğsünün (onunla) daralması
      sebebiyle. Sen ancak bir nezirsin (uyarıcısın) ve Allah, herşeye vekildir.</p>
    <p>11 HÛD-13: Yoksa: “Onu uydurdu mu?” diyorlar. “Öyleyse onun gibi uydurulmuş olan 10 sure getirin. Ve eğer siz,
      doğru söyleyenlerseniz, Allah&#39;tan başka gücünüzün yettiği kişileri de çağırın!” de.</p>
    <p>11 HÛD-14: O zaman (eğer) size icabet edemezlerse o taktirde (O&#39;nun) Allah&#39;ın ilmi ile indirilmiş
      olduğunu ve O&#39;ndan başka ilâh olmadığını bilin! Artık siz müslüman oldunuz mu (İslâm&#39;a girdiniz mi)?</p>
    <p>11 HÛD-15: Kim dünya hayatını ve onun ziynetini (süsünü) isterse (istedi ise) onların amellerini(n karşılığını)
      orada, onlara öderiz (veririz). Ve onlara, orada (karşılıkları) eksiltilmez.</p>
    <p>11 HÛD-16: İşte onlar, onlar için ahirette ateşten başka bir şey yoktur. Ve orada (dünyada) yaptıkları şeyler,
      heba oldu (boşa gitti). Ve yapmış oldukları şeyler bâtıldır (geçersizdir).</p>
    <p>11 HÛD-17: Artık O&#39;nun (Allah) tarafından bir şahitin, onu okuduğu kimse mi Rabbinden kesin bir delil
      üzerinde oldu ki; ondan önce bir imam (rehber) ve bir rahmet olarak Musa (A.S)&#39;ın kitabı var(dır)? İşte onlar,
      ona inanırlar. Ve bir topluluktan onu inkâr eden, böylece ona vaadedilen yeri, ateş olan kimse mi (Rabbinden kesin
      bir delil üzerinde oldu)? Bundan sonra ondan şüphe içinde olma. Çünkü o, senin Rabbinden bir haktır. Lâkin
      insanların çoğu mü&#39;min olmazlar (inanmazlar).</p>
    <p>11 HÛD-18: Ve kim, Allah&#39;a yalanla iftira edenden, daha zalimdir? İşte onlar Rab&#39;lerine arz edilirler. Ve
      şahitler: “İşte bunlar Rab&#39;lerine yalan söyleyenler.” derler. Allah&#39;ın lâneti zalimlerin üzerine değil mi?
    </p>
    <p>11 HÛD-19: Onlar ki; Allah&#39;ın yolundan (kişinin mürşidine ulaşmasına mani olarak ruhunun, vücudundan
      ayrılarak Allah&#39;a ulaştıran Sıratı Mustakîm&#39;e ulaşmasına engel oldukları için) saptırırlar. Ve onu (ruhun
      ölmeden Allah&#39;a ulaşmasını) eğmek ve bükmek isterler (gerçek kavramından uzaklaştırmak isterler). Onlar,
      ahireti (ruhun ölmeden Allah&#39;a ulaşmasını) inkâr edenlerdir.</p>
    <p>11 HÛD-20: İşte onlar, yeryüzünde (Allah&#39;ı) aciz bırakacak değiller. Ve onların Allah&#39;tan başka dostları
      olmadı. Onlara azap kat kat arttırılır. Onlar işitmeye güç yetiremediler (sem&#39;î hassaları çalışmadı). Ve onlar
      göremediler (basar hassaları çalışmadı).</p>
    <p>11 HÛD-21: İşte onlar nefslerini hüsrana düşüren kimselerdir. Ve uydurmuş oldukları şeyler onlardan uzaklaştı
      (gitti).</p>
    <p>11 HÛD-22: Kesinlikle ahirette en çok hüsrana uğrayacak olanlar muhakkak ki, onlardır.</p>
    <p>11 HÛD-23: Muhakkak ki; âmenû olanlar (ölmeden evvel Allah&#39;a ulaşmayı dileyenler), ıslâh edici amel (nefs
      tezkiyesi) yapanlar ve Rab&#39;lerine huşû duyanlar (kalplerine ihbat konulanlar, razı ve itaatkâr olanlar), işte
      onlar, cennet ehlidir. Onlar, orada ebedî kalanlardır.</p>
    <p>11 HÛD-24: İki toplumun durumu, âmâ ve sağır ile gören (basar hassası çalışan) ve işitenin (sem&#39;î hassası
      çalışan) durumu (örneği) gibidir. İkisinin hali (seviyesi) eşit midir? Hâlâ tezekkür etmez misiniz?</p>
    <p>11 HÛD-25: Ve andolsun ki; Nuh&#39;u kendi kavmine gönderdik. Muhakkak ki ben, sizin için ifadesi açık ve kesin
      bir uyarıcıyım.</p>
    <p>11 HÛD-26: Allah&#39;tan başkasına kul olmamanız için (açıkça uyaran bir uyarıcıyım.) Muhakkak ki ben, elîm (acı)
      günün azabının sizin üzerinize olmasından korkuyorum.</p>
    <p>11 HÛD-27: O zaman kavminden inkâr eden kimselerin ileri gelenleri (şöyle) dedi: “Biz seni, bizim gibi beşerden
      başka (olarak) görmüyoruz. Ve bizden aşağı (fakir, zayıf, aciz) olan basit görüş sahibi kimselerden başkasının da
      sana tâbî olduğunu görmüyoruz. Ve sizin bize bir üstünlüğünüzü de görmüyoruz. Bilâkis sizleri yalancı
      zannediyoruz.”</p>
    <p>11 HÛD-28: Dedi ki: “Ey kavmim! Sizin reyiniz (görüşünüz) bu mu? Eğer ben, Rabbimden bir beyyine üzerinde isem ve
      bana Kendi katından bir rahmet verdi ise ve artık o, size gizli tutulduysa ve siz onu kerih görüyorken, sizi ona
      mecbur mu edelim (zorlayalım mı)?”</p>
    <p>11 HÛD-29: Ve ey kavmim! Buna (tebliğ ettiğim şeylere) karşılık sizden mal olarak (bir şey) istemiyorum. Eğer
      ücretim (ecrim) varsa ancak Allah&#39;a aittir. Ve ben âmenû olanları (Allah&#39;a ulaşmayı dileyenleri)
      tardedecek (uzaklaştıracak, kovacak) değilim. Muhakkak ki onlar, Rab&#39;lerine mülâki olacaklar (ulaşacaklar). Ve
      lâkin ben, sizi cahillik eden bir kavim olarak görüyorum.</p>
    <p>11 HÛD-30: Ve ey kavmim! Eğer ben onları uzaklaştırırsam, Allah&#39;a karşı bana kim yardım eder? Hâlâ tezekkür
      etmez misiniz?</p>
    <p>11 HÛD-31: Ve size: “Allah&#39;ın hazineleri yanımdadır.” demiyorum. Ve gaybı bilmiyorum ve: “Muhakkak ki; ben
      bir meleğim.” demiyorum. Ve gözlerinizin hakir gördüğü kimselere (Allah&#39;a ulaşmayı dileyenlere): “Allah asla
      bir hayır vermeyecek.” demiyorum. Onların nefslerindekileri Allah bilir. O taktirde (doğruyu söylemezsem) muhakkak
      ki; ben, elbette zalimlerden olurum.</p>
    <p>11 HÛD-32: “Ya Nuh!” dediler. “Bizimle mücâdele etmiştin (çekişmiştin), hatta bizimle mücâdelede çok ileri
      gittin. Eğer sen sadıklardansan, o taktirde bize vaadettiğin şeyi getir.”</p>
    <p>11 HÛD-33: Şöyle dedi: “Onu size ancak eğer dilerse Allah getirir. Ve siz, (Allah&#39;ı) aciz bırakacak
      değilsiniz.”</p>
    <p>11 HÛD-34: Ve eğer size nasihat etmek istersem (istesem de), şâyet Allah sizi azdırmak isterse, benim nasihatim
      size fayda vermez. O, sizin Rabbinizdir ve O&#39;na döndürüleceksiniz.</p>
    <p>11 HÛD-35: Yoksa onu uydurdu mu diyorlar? De ki: “Eğer onu ben uydurduysam, o zaman benim suçum bana ait. Ve ben,
      sizlerin işlediği suçlardan uzağım.”</p>
    <p>11 HÛD-36: Ve Nuh&#39;a: “Senin kavminden âmenû olmuş olanlar hariç, onlar asla mü&#39;min olmayacak.” (diye)
      vahyedildi. Artık onların yapmış olduğu şeylerden dolayı sen, yeise kapılma.</p>
    <p>11 HÛD-37: Vahyimizle ve Bizim gözetimimizde gemiyi inşa et (yap)! Zulmedenler hakkında Bana hitap etme. Onlar,
      muhakkak ki; boğulacak olanlardır.</p>
    <p>11 HÛD-38: Ve o gemiyi yaparken, kavminin ileri gelenleri ona her uğradıklarında onunla alay ettiler. (Nuh (A.S)
      şöyle) dedi: “Eğer bizimle alay ediyorsanız sonra da muhakkak ki; biz, sizin alay ettiğiniz gibi sizinle alay
      edeceğiz.”</p>
    <p>11 HÛD-39: Kendisine alçaltacak bir azap gelecek kimseleri artık yakında bileceksiniz. Ve onun üzerine, kalıcı
      azap nüfuz edecek.</p>
    <p>11 HÛD-40: Ve emrimiz gelince, tennur kaynadı. “O zaman herşeyden, iki unsurdan oluşan (bir dişi ve bir erkek)
      bir çifti ve haklarında söz geçmiş olanlar (boğulacakların sözü: âyet-37) hariç, aileni ve âmenû olanları onun
      içine yükle.” dedik. Az kişiden başkası, onunla beraber âmenû olmadı.</p>
    <p>11 HÛD-41: Ve ona binin. Onun yüzmesi ve demir atması (durması) Allah&#39;ın adıyladır. Muhakkak ki benim Rabbim
      mutlaka Gafûr&#39;dur (mağfiret eden), Rahîm&#39;dir (rahmet nuru gönderen).</p>
    <p>11 HÛD-42: Ve o (gemi) onlarla, dağ gibi dalgalar içinde yüzüyordu. Ve Nuh, ayrı bir yerde duran oğluna seslendi:
      “Ey oğulcuğum, bizimle beraber bin ve kâfirlerle beraber olma!”</p>
    <p>11 HÛD-43: (Nuh (A.S)&#39;ın oğlu şöyle) dedi: “Beni sudan koruyacak bir dağa sığınacağım.” Nuh (A.S): “Bugün
      Allah&#39;ın emrinden koruyan bir koruyucu yoktur. (Allah&#39;ın) rahmet ettiği kimseler hariç.” dedi. Ve ikisinin
      arasına dalga(lar) girdi ve böylece boğulanlardan oldu.</p>
    <p>11 HÛD-44: Ve: “Ey arz (yeryüzü), suyunu yut! Ey sema (suyunu) tut!” denildi. Ve su çekildi ve emir yerine
      getirildi. Ve (gemi), Cudi (dağı)nın üzerine yerleşti. Ve zalim kavme: “Uzak olsunlar.” denildi.</p>
    <p>11 HÛD-45: Ve Nuh (A.S) Rabbine seslendi. “Sonra (şöyle)dedi: “Rabbim! Muhakkak ki oğlum benim ailemdendir. Ve
      muhakkak ki Senin vaadin haktır ve Sen, hüküm verenlerin en iyi hüküm verenisin.”</p>
    <p>11 HÛD-46: (Allahû Tealâ) şöyle buyurdu: “Ey Nuh! Muhakkak ki o, senin ailenden değildir. Muhakkak ki onun
      yaptığı salih olmayan bir ameldir. Öyleyse senin hakkında bir ilmin (bilgin) olmayan şeyi, Benden isteme. Muhakkak
      ki Ben, cahillerden olursun diye sana öğüt veriyorum.”</p>
    <p>11 HÛD-47: (Nuh A.S): “Rabbim, muhakkak ki ben, onun hakkında benim bir ilmim (bilgim) olmayan şeyi Senden
      istemekten Sana sığınırım. Ve Senin, beni mağfiret etmen ve Senin, bana rahmet etmen olmazsa ben, hüsrana
      uğrayanlardan olurum.” dedi.</p>
    <p>11 HÛD-48: (Şöyle) denildi: “Ey Nuh, sana ve seninle beraber olan ümmetlere (toplumlara) Bizden bir selâmetle,
      bereketlerle in! Ve (bazı) ümmetler (olacak ki), onları metalandıracağız (faydalandıracağız). Sonra onlara Bizden
      elîm (acı) azap dokunacak.”</p>
    <p>11 HÛD-49: İşte bunlar, sana vahyetmekte olduğumuz gayb haberlerindendir. Sen ve senin kavmin, bundan önce onu
      bilmiyordunuz. Artık sabret, muhakkak ki (güzel) sonuç, takva sahiplerinindir.</p>
    <p>11 HÛD-50: Ve Ad kavmine, onların kardeşi Hud (A.S) (şöyle) dedi: “Ey kavmim, Allah&#39;a kul olun! Sizin,
      O&#39;ndan (Allah&#39;tan) başka İlâh&#39;ınız yoktur. Siz ancak iftira edenlersiniz (uyduranlarsınız).”</p>
    <p>11 HÛD-51: Ey kavmim, ona (onun karşılığında) sizden bir ecir (ücret) istemiyorum! Eğer ücretim varsa, ancak beni
      Yaratan&#39;a aittir. Hâlâ akıl etmez misiniz?</p>
    <p>11 HÛD-52: Ya kavmim! Rabbinizin mağfiretini isteyin. Sonra O&#39;na tövbe edin (mürşidin önünde tövbe edip,
      zikre başlayın). Üzerinize sema(dan) bol yağmur (bol rahmet) göndersin. Ve sizin kuvvetinizi, kuvvet ile
      arttırsın. Ve mücrimler (suçlular) olarak yüz çevirmeyin.</p>
    <p>11 HÛD-53: “Ya Hud! Bize bir delil (mucize) getirmedin ve biz, senin sözünden dolayı ilâhlarımızı terketmeyiz. Ve
      biz, sana inanmayız.” dediler.</p>
    <p>11 HÛD-54: Biz ancak: “Bizim bazı ilâhlarımız, fena halde seni çarptı.” deriz. (Onlara şöyle) dedi: “Ben
      Allah&#39;ı şahit tutuyorum. Ve sizin şirk koştuğunuz şeylerden benim muhakkak ki (kesinlikle), uzak (berî)
      olduğuma şahitlik edin!”</p>
    <p>11 HÛD-55: O&#39;ndan (Allah&#39;tan) başka (putlarla), haydi hepiniz bana tuzak kurun. Sonra da bana mühlet
      vermeyin.</p>
    <p>11 HÛD-56: Muhakkak ki ben, benim ve sizin Rabbiniz olan Allah&#39;a tevekkül ettim. Yürüyen hiçbir canlı mahlûk
      (dabbe) yoktur ki; O (Allahû Tealâ), onun perçeminden tutmuş (O&#39;nun kontrolü altında) olmasın. Muhakkak ki
      benim Rabbim, Sıratı Mustakîm üzeredir (Sıratı Mustakîm&#39;in kontrolü Allah&#39;tadır).</p>
    <p>11 HÛD-57: Eğer hâlâ dönerseniz (yüz çevirirseniz) böylece ben, bana gönderileni (vahyi, kitabı); onu size tebliğ
      etmiş oldum. Ve Rabbim, sizden başka bir kavmi sizin yerinize getirir (halife kılar). Ve siz, ona (hiç) bir şeyle
      zarar veremezsiniz. Muhakkak ki benim Rabbim, herşeyi muhafaza edendir (en iyi koruyan).</p>
    <p>11 HÛD-58: Ve emrimiz geldiği zaman, Bizden bir rahmet ile Hud (A.S)&#39;ı ve âmenû olanları, onunla beraber
      kurtardık. Ve onları ağır (çok şiddetli) bir azaptan kurtardık.</p>
    <p>11 HÛD-59: Ve işte Ad kavmi, Rab&#39;lerinin âyetlerini bilerek inkâr ettiler ve O&#39;nun resûllerine asi
      oldular (isyan ettiler). Ve azgın zorbaların hepsinin emrine tâbî oldular.</p>
    <p>11 HÛD-60: Ve bu dünyada ve kıyâmet günü lânete tâbî tutuldular ve Ad kavmi Rab&#39;lerini inkâr etmediler mi?
      Hud (A.S)&#39;ın kavmi Ad (kavmi) (Allahû Tealâ&#39;nın rahmetinden) uzak kaldı, öyle değil mi?</p>
    <p>11 HÛD-61: Ve Semud kavmine, onların kardeşi Salih (A.S) şöyle dedi: “Ey kavmim! Allah&#39;a kul olun. Sizin için
      O&#39;ndan başka ilâh yoktur. Sizi arzdan yaratan ve orada, size imar ettiren O&#39;dur. Öyleyse O&#39;ndan
      mağfiret isteyin. Sonra O&#39;na tövbe edin (Allah&#39;a yönelin). Benim Rabbim muhakkak ki yakındır, (dualara)
      icabet edendir.”</p>
    <p>11 HÛD-62: “Ya Salih, sen bundan önce aramızda, hakkında ümit beslenen bir kimse olmuştun!” dediler.
      “Babalarımızın taptığı şeylere, bizim tapmamızı sen bize nehy mi ediyorsun? Gerçekten, bizi O&#39;na davet ettiğin
      şüphe verici şeyden, biz kesinlikle tereddüt içindeyiz.” dediler.</p>
    <p>11 HÛD-63: Salih (A.S) şöyle dedi: “Ey kavmim! Eğer ben Rabbimden bir delil üzerinde isem ve bana Kendinden bir
      rahmet vermiş ise de görüşünüz (bu) mu? Şâyet ben, O&#39;na asi olursam Allah&#39;a karşı kim bana yardım eder? O
      taktirde benim hayırdan uzaklaşmamı artırmanızdan başka bir şey olmaz.”</p>
    <p>11 HÛD-64: Ve ey kavmim! Bu Allah&#39;ın (dişi) devesi, sizin için bir âyettir (mucize). Artık onu serbest
      bırakın. Allah&#39;ın arzından yesin. Ve ona kötülükle dokunmayın. Aksi halde sizi, yakın bir azap yakalar.</p>
    <p>11 HÛD-65: Buna rağmen onu kestiler. Bunun üzerine (Salih (A.S) şöyle) dedi: “Yurdunuzda üç gün (daha)
      faydalanın. Bu yalanlanması (tekzip edilmesi) olmayan bir vaaddir.”</p>
    <p>11 HÛD-66: Bundan sonra emrimiz geldiği zaman Salih (A.S)&#39;ı ve onun yanındaki âmenû olan kimseleri Bizden bir
      rahmetle kurtardık. Ve izin gününün zilletinden (de) kurtardık. Muhakkak ki senin Rabbin, O; Kaviyy&#39;dir
      (güçlü), Azîz&#39;dir (yüce).</p>
    <p>11 HÛD-67: Ve zulmeden kimseleri bir sayha (çok kuvvetli korkunç ses) aldı (helâk etti). Böylece kendi
      yurtlarında diz üstü çöküp kaldılar.</p>
    <p>11 HÛD-68: Sanki orada hiç var olmamışlar (yaşamamışlar) gibi. Gerçekten Semud kavmi Rab&#39;lerini inkâr
      etmediler mi? Semud kavmi (Allah&#39;tan) uzak kaldı. Öyle değil mi?</p>
    <p>11 HÛD-69: Ve andolsun elçilerimiz İbrâhîm (A.S)&#39;a müjde ile geldiler: “Selâm” dediler. O (İbrâhîm A.S) da:
      “Selâm” dedi. Bunun üzerine, çok geçmeden kızarmış bir buzağı getirdi. (Kızarmış bir buzağı getirmesi gecikmedi.)
    </p>
    <p>11 HÛD-70: Fakat onların ellerinin ona uzanmadığını görünce onları yadırgadı. Ve onlardan (dolayı) bir korku
      hissetti. (Onlar): “Korkma, muhakkak ki biz, Lut kavmine gönderildik.” dediler.</p>
    <p>11 HÛD-71: Ve ayakta duran hanımı, bunun üzerine gülümsedi. O zaman onu, İshak ile ve İshak&#39;ın arkasından
      Yâkub ile müjdeledik.</p>
    <p>11 HÛD-72: “Hayret, ben ihtiyar (aciz) iken mi doğuracağım? Ve (işte) bu eşim de ihtiyar. Muhakkak ki bu, elbette
      şaşılacak bir şeydir.” dedi.</p>
    <p>11 HÛD-73: (Melekler) dediler ki: “Allah&#39;ın emrine mi şaşırıyorsun? Ey ev halkı, Allah&#39;ın rahmeti ve
      bereketi sizin üzerinize!” Muhakkak ki O, Hamîd (çok övülen, çok hamdedilen)dir, Mecîd&#39;dir (şanı, yüce olan).
    </p>
    <p>11 HÛD-74: Artık İbrâhîm (A.S)&#39;dan korku gidip, ona müjde geldiği zaman Lut kavmi hakkında Bizimle mücâdele
      ediyor(du).</p>
    <p>11 HÛD-75: Muhakkak ki İbrâhîm (A.S), cidden çok halim (yumuşak huylu), çok acıyan (yalvaran)dır, Allah&#39;a
      yönelmiş bir kimsedir.</p>
    <p>11 HÛD-76: Ey İbrâhîm, bundan vazgeç! Çünkü senin Rabbinin emri gelmiştir. Ve muhakkak ki onlara, geri çevrilemez
      bir azap gelecek (verilecek).</p>
    <p>11 HÛD-77: Ve resûllerimiz Lut (A.S)&#39;a geldiği zaman onlardan dolayı üzüldü ve içi daralıp, telâşlandı. Ve:
      “Bu, çok kötü (zorlu) bir gün.” dedi.</p>
    <p>11 HÛD-78: Ve onun kavmi, koşarak onun yanına (ona) geldi. Ve daha önceden seyyiat (kötü şeyler) yapıyorlardı.
      “Ya kavmim, işte bunlar kızlarım! Onlar sizin için daha temizdir. Artık (Allah&#39;tan sakının), Allah&#39;a karşı
      takva sahibi olun ve misafirlerimin yanında beni rezil etmeyin. Sizin aranızda irşad eden bir adam yok mu?” dedi.
    </p>
    <p>11 HÛD-79: “Andolsun ki; senin de bildiğin (gibi), kızların konusunda bir hakkımız (isteğimiz) yok. Ve muhakkak
      ki sen, bizim ne istediğimizi (maksadımızı) elbette biliyorsun.” dediler.</p>
    <p>11 HÛD-80: (Lut (A.S) şöyle) dedi: “Keşke size karşı benim bir kuvvetim olsaydı veya ben, kuvvetli bir taraftara
      (muhkem bir yere) sığınsaydım.”</p>
    <p>11 HÛD-81: (Resûller şöyle) dediler: “Ey Lut! Muhakkak ki biz, senin Rabbinin resûlleriyiz (elçileriyiz). Onlar
      sana asla ulaşamazlar. Hemen gecenin bir kısmında hanımın hariç, ailen ile gece çık, yürü. Sizin içinizden biriniz
      (hiç kimse) geri dönmesin (dönüp bakmasın). Çünkü; onlara isabet eden şey, ona da isabet edecek. Muhakkak ki
      onlara vaadedilen vakit, sabah vaktidir. Sabah vakti yakın değil mi?”</p>
    <p>11 HÛD-82: Artık emrimiz geldiği zaman onu (o şehri) alt üst ettik (onu yükseltip alçalttık). Onların üzerine,
      istif edilmiş (dizilip hazırlanmış) siccilden (pişirilip sertleştirilmiş kerpiçten yapılmış) taşlar yağdırdık.</p>
    <p>11 HÛD-83: Rabbinin katında damgalanmıştır (işaretlenmiştir). Ve o, zalimlerden uzak değildir.</p>
    <p>11 HÛD-84: Ve Medyen kavmine, onların kardeşi Şuayb şöyle dedi: “Ey kavmim, Allah&#39;a kul olun! Sizin için
      ondan başka ilâh yoktur. Ölçeği ve tartıyı eksiltmeyin. Gerçekten ben sizi hayırda (bollukta, refahta) görüyorum.
      Ve muhakkak ki ben, ihata eden (kuşatan) günün azabının üzerinize olmasından korkuyorum.”</p>
    <p>11 HÛD-85: Ve ey kavmim, ölçeği ve tartıyı adaletle ölçün (yerine getirin)! İnsanların eşyalarını (haklarını)
      eksiltmeyin. Ve fesat çıkaranlar (olarak) yeryüzünde bozgunculuk yapmayın.</p>
    <p>11 HÛD-86: Eğer siz mü&#39;minlerseniz Allah&#39;ın bakiyesi (ticaretin bıraktığı kâr, helâl kazanç) sizin için
      daha hayırlıdır. Ve ben, sizin üzerinize muhafız (gözleyici) değilim.</p>
    <p>11 HÛD-87: “Ya Şuayb! Babalarımızın ibadet ettiği şeyleri ve de mallarımız konusunda dilediğimizi yapmayı
      terketmemizi sana namazın mı emrediyor? Muhakkak ki sen, halimsin, reşidsin (rüşde erensin, irşad edensin).”
      dediler.</p>
    <p>11 HÛD-88: (Şuayb şöyle ) dedi: “Eğer ben, Rabbimden bir delil üzerinde isem ve beni kendinden güzel bir rızıkla
      rızıklandırdı ise de görüşünüz (bu) mu? Sizi ondan men ettiğim şeyde size muhalefet etmek istemiyorum. Sadece
      gücümün yettiği kadar ıslâh etmek istiyorum. Benim başarım ancak Allah iledir. Ben, O&#39;na tevekkül ettim ve
      O&#39;na yöneldim.”</p>
    <p>11 HÛD-89: Ey kavmim, bana karşı gelmeniz, Nuh (A.S)&#39;ın kavmine veya Hud (A.S)&#39;ın kavmine veya Salih
      (A.S)&#39;ın kavmine isabet eden musîbetlerin bir benzerini, sakın size de isabet ettirmesin! Ve Lut (A.S)&#39;ın
      kavmi, sizden uzak değildir.</p>
    <p>11 HÛD-90: Ve Rabbinizin mağfiretini isteyin (dileyin). Sonra O&#39;na (Resûl veya mürşid önünde) tövbe edin.
      Muhakkak ki benim Rabbim, rahmet eden (rahmet nuru gönderen) dir, Vedûd&#39;dur (seven).</p>
    <p>11 HÛD-91: Şöyle dediler: “Ya Şuayb, senin söylediklerinin çoğunu biz anlamadık! Ve gerçekten biz, seni içimizde
      zayıf görüyoruz. Ve senin rahtın (sana destek olan gurubun) olmasaydı mutlaka seni taşlardık. Ve sen, bize karşı
      üstün değilsin.”</p>
    <p>11 HÛD-92: Ey kavmim! Benim rahtım (arkadaşlarım), sizin yanınızda Allah&#39;tan daha mı üstün? Ve O&#39;nu
      (Allah&#39;ı) unutarak arkanıza attınız (önem vermediniz). Muhakkak ki benim Rabbim, yaptıklarınızı ihata eder
      (ilmi ile kuşatır).</p>
    <p>11 HÛD-93: Ey kavmim, yapacağınız (yapabileceğiniz) şeyi yapın! Muhakkak ki ben de yapıyorum. Onu alçaltan azap
      kime gelir ve kim yalancıdır, yakında bileceksiniz. Ve gözleyin (bekleyin). Muhakkak ki ben de sizinle beraber
      bekliyorum.</p>
    <p>11 HÛD-94: Ve emrimiz geldiği zaman Şuayb (A.S)&#39;ı ve onunla beraber âmenû olanları, Bizden bir rahmetle
      kurtardık. Zalim kimseleri bir sayha (ses) aldı. Böylece kendi diyarlarında diz üstü çöküp kaldılar.</p>
    <p>11 HÛD-95: Orada hiç yaşanmamış gibiydi. Medyen kavmi de, Semud kavminin (Allah&#39;ın rahmetinden) uzak olduğu
      gibi (Allah&#39;ın rahmetinden) uzaklaştırılmadı mı?</p>
    <p>11 HÛD-96: Ve andolsun ki; Musa (A.S)&#39;ı âyetlerimizle ve apaçık bir sultanla gönderdik.</p>
    <p>11 HÛD-97: Firavun ve onun kavminin ileri gelenlerine (Musa (A.S)&#39;ı gönderdik (âyet-96). Fakat onlar,
      firavunun emrine tâbî oldular. Ve firavunun emri (ise) irşad edici değildi.</p>
    <p>11 HÛD-98: (Firavun), kıyâmet günü kavminin önüne geçerek böylece onları ateşe götürecek. Ve girilen yer (ne)
      kötü bir yerdir.</p>
    <p>11 HÛD-99: Ve burada, kıyâmet gününde lânete tâbî tutuldular. Verilen bahşiş (ne) kötü bir bağıştır.</p>
    <p>11 HÛD-100: İşte bu sana anlattığımız, beldelerin haberlerindendir. Onlardan ayakta kalanlar (izleri hâlâ
      duranlar) ve hasat olanlar (izleri silinmiş olanlar) vardır.</p>
    <p>11 HÛD-101: Ve Biz, onlara zulmetmedik. Ve lâkin onlar, kendilerine zulmettiler. Rabbinin emri geldiği zaman
      Allah&#39;tan başka dua ettikleri ilâhlar, onlara bir fayda sağlamadı (vermedi). Ve onların helâklarını
      artırmaktan başka (bir şey) olmadı.</p>
    <p>11 HÛD-102: Halkı zalim olan ülkeleri ahzettiği zaman senin Rabbinin yakalaması işte böyledir. Onun ahzı
      (yakalaması), muhakkak ki çok şiddetlidir, çok elîmdir.</p>
    <p>11 HÛD-103: Muhakkak ki bunda, ahiret azabından korkan kimse için, elbette bir âyet (delil) vardır. İşte bu,
      insanların toplanma günüdür. Ve işte bu, şahadet günüdür.</p>
    <p>11 HÛD-104: Ve Biz, onu (o günü), sayılı (belirli) bir vadeden(ecelden) başka ertelemeyiz.</p>
    <p>11 HÛD-105: O gün gelince, O&#39;nun izni olmaksızın kimse konuşamaz. O zaman onlardan bir kısmı şâkîdir
      (bedbaht), bir kısmı saiddir (mutlu).</p>
    <p>11 HÛD-106: Şâkî olanlara gelince; artık onlar, ateştedir. Onlar, orada (yüksek sesle inleyerek ve) çok zor bir
      şekilde soluk soluğa, nefes alıp verirler.</p>
    <p>11 HÛD-107: Onlar, semalar ve yeryüzü (cehennemin semaları ve arzı) durdukça orada ebedî kalanlardır
      (kalacaklardır). Rabbinin dilediği şey (cehennemi yok etmeyi dilemesi) hariç. Muhakkak ki senin Rabbin, dilediği
      şeyi yapandır.</p>
    <p>11 HÛD-108: Fakat mutlu olanlar, artık cennettedir. (Cennetlerin) semaları ve arzı durdukça, Rabbinin dilediği
      şey (cenneti yok etmeyi dilemesi) hariç, onlar orada ebedî kalanlardır (kalacaklardır).</p>
    <p>11 HÛD-109: Artık sen, onların taptığı şeylerden şüphe içinde olma. Onlar, ancak babalarının önceden ibadet
      ettiği gibi ibadet ediyorlar (onların taptığı şeylere tapıyorlar). Ve muhakkak ki Biz, onların nasiplerini
      eksiltmeksizin öderiz (ödeyenleriz).</p>
    <p>11 HÛD-110: Ve andolsun Musa (A.S)&#39;a kitap verdik. Onun hakkında ihtilâfa (anlaşmazlığa) düştüler. Rabbinden
      bir söz (hesabın kıyâmet gününde görüleceği) geçmemiş olsaydı onların aralarında mutlaka hüküm verilmiş olurdu.
      Muhakkak ki onlar, mutlaka O&#39;ndan (Kur&#39;ân&#39;dan) şüpheli bir tereddüt içindedirler.</p>
    <p>11 HÛD-111: Ve muhakkak ki Rabbin, onların hepsinin amellerinin karşılığını mutlaka onlara öder. Muhakkak ki O,
      onların amellerinden (yaptığı şeylerden) haberdar olandır.</p>
    <p>11 HÛD-112: Artık sen, sana tövbe ederek, tâbî olanlarla birlikte emrolunduğun gibi istikamet üzere ol. Ve
      azgınlık yapmayın (aşırı gitmeyin). Muhakkak ki O, yaptıklarınızı görendir.</p>
    <p>11 HÛD-113: Ve zalim olan kimselere meyletmeyiniz. O taktirde size ateş dokunur. Sizin Allah&#39;tan başka
      dostunuz yoktur. Sonra yardım olunmazsınız.</p>
    <p>11 HÛD-114: Gündüzün iki tarafında ve gecenin gündüze yakın kısmında namazı ikame et. Muhakkak ki haseneler
      (kazanılan dereceler), seyyiati (kaybedilen dereceleri) giderir. İşte bu, zikredenler için bir öğüttür.</p>
    <p>11 HÛD-115: Ve sabret, muhakkak ki Allah, muhsinlerin ecrini zayi etmez.</p>
    <p>11 HÛD-116: Bu durumda, sizden önceki nesillerden bakiye sahiplerinden (asırlarca münkerden nehyedenler ve
      ma&#39;rufla emredenler) onlardan kurtardıklarımızdan pek azı dışındakilerden de bir kısmı, yeryüzünde fesattan
      nehyetseler (men) olmaz mıydı? Zalim olanlar, onları şımartan şeylere (mal, mülk) tâbî oldular. Ve mücrimler
      (suçlular) oldular.</p>
    <p>11 HÛD-117: Ve senin Rabbin, halkı ıslâh edici olan beldeleri zulüm ile helâk edici olmadı.</p>
    <p>11 HÛD-118: Ve Rabbin, şâyet dileseydi insanları tek bir ümmet yapardı. Oysa ihtilâflar devam edecek.</p>
    <p>11 HÛD-119: Rabbinin rahmet ettiği (Rahîm esmasıyla tecelli ederek rahmet nuru gönderdiği) kimseler (ihtilâfa
      düşmeyip Allah&#39;a ulaşmayı dileyenler) hariç. Ve onları (insanları), bunun için (ihtilâfa düşenlerle
      düşmeyenleri ayırmak için) yarattı. Rabbinin (ihtilâfa düşenler yani Allah&#39;a ulaşmayı dilemeyenler için) sözü
      tamamlandı: Cehennemi mutlaka tamamen insanlar ve cinlerle dolduracağım.</p>
    <p>11 HÛD-120: Ve sana anlattığımız şeylerin hepsi, resûllerin haberlerindendir. Onlarla senin kalbindeki fuad
      hassasını (fiziğin ötesindeki idrak) sağlamlaştırırız. Ve bunda (bu haberlerde) sana hak, mü&#39;minlere öğüt ve
      zikir geldi.</p>
    <p>11 HÛD-121: Ve mü&#39;min olmayanlara de ki: “Siz yapmakta olduğunuz şeyleri yapın (devam edin). Muhakkak ki biz
      (de) yapanlarız.”</p>
    <p>11 HÛD-122: Ve bekleyin! Muhakkak ki biz de bekleyenleriz.</p>
    <p>11 HÛD-123: Semaların (göklerin) ve arzın gaybı Allah&#39;ındır. İşlerin hepsi O&#39;na döndürülür. Öyleyse
      O&#39;na kul olun ve tevekkül edin. Senin Rabbin, yaptığınız şeylerden gâfil (habersiz) değildir.</p>
  </div>
</body>

</html>