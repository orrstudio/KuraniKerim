<!doctype html>
<html>

<head>
  <meta http-equiv="content-type" content="text/html; charset=utf-8">
  <title>47 MUHAMMED</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>47 MUHAMMED</h1><br />
    <p>47 MUHAMMED-1: İnkâr edenlerin ve (insanları) Allah&#39;ın yolundan men edenlerin amellerini (Allah) boşa
      çıkardı.
    </p>
    <p>47 MUHAMMED-2: Âmenû olan ve salih amel (nefsi tezkiye edici ameller) yapanların ve Hz. Muhammed (S.A.V)&#39;e
      indirdiğimiz Şey&#39;e (Kur&#39;ân-ı Kerim&#39;e) ve O&#39;nun Rab&#39;lerinden bir hak olduğuna inananların
      günahlarını (Allah) örttü ve onların hallerini ıslâh etti.
    </p>
    <p>47 MUHAMMED-3: Bunlar, kâfirlerin bâtıla tâbî olması ve âmenû olanların, Rab&#39;lerinden (inen) hakka tâbî
      olmaları sebebiyledir. Allah insanlara, işte böyle kendi durumlarını misâl verir.
    </p>
    <p>47 MUHAMMED-4: Artık kâfirlerle karşılaştığınız zaman onları güçsüz (zayıf) bırakıncaya kadar boyunlarını vurun.
      Bağlarını kuvvetlendirin (esirleri sıkıca bağlayın). Nihayet savaşı, onun ağırlıklarını (silâhlarını ve savaş
      levazımatını) bırakınca da onları, ister lütuf olarak (bedelsiz) veya fidye alarak (bedel karşılığı) (bırakın).
      İşte böyle. Ve eğer Allah dileseydi, elbette onlardan intikam alırdı. Ve lâkin (bu) sizin bir kısmınızı, diğer bir
      kısımla imtihan etmek içindir. Ve onlar ki Allah yolunda öldürülenlerdir, o taktirde onların amelleri boşa
      çıkarılmaz.
    </p>
    <p>47 MUHAMMED-5: (Allah) onları hidayete erdirecek ve onların hallerini ıslâh edecektir.
    </p>
    <p>47 MUHAMMED-6: Ve onları, kendilerine tarif ettiği cennete dahil edecektir.
    </p>
    <p>47 MUHAMMED-7: Ey âmenû olanlar! Eğer siz Allah&#39;a yardım ederseniz, O da size yardım eder ve ayaklarınızı
      sabit kılar.
    </p>
    <p>47 MUHAMMED-8: Ve onlar ki kâfirdirler. Artık onlar helâka maruzdurlar. Ve onların amellerini (Allah) boşa
      çıkardı.
    </p>
    <p>47 MUHAMMED-9: Bu, onların Allah&#39;ın indirdiği şeyi kerih görmeleri sebebiyledir. Böylece (Allah) onların
      amellerini boşa çıkardı.
    </p>
    <p>47 MUHAMMED-10: Onlar yeryüzünde dolaşmadılar mı? Onlardan öncekilerin akıbeti nasıl oldu baksınlar! Allah onları
      dumura uğrattı (helâk etti). Ve onun bir benzeri de kâfirler içindir.
    </p>
    <p>47 MUHAMMED-11: Bu, Allah&#39;ın âmenû olanların dostu olması sebebiyledir. Ve kâfirlerin ise gerçek dostu
      (mevlâsı) yoktur.
    </p>
    <p>47 MUHAMMED-12: Muhakkak ki Allah, âmenû olanları (Allah&#39;a ulaşmayı dileyenleri) ve salih amel (nefs tezkiye
      edici ameller) yapanları, altından nehirler akan cennetlere koyar. Ve onlar ki kâfirlerdir, (dünyada) metalanırlar
      (faydalanırlar) ve hayvanların yediği gibi yerler. Ve ateş, onların mekânıdır.
    </p>
    <p>47 MUHAMMED-13: Nice beldeler, seni çıkardıkları ülkeden daha kuvvetliydi (daha üstündü), onları helâk ettik. O
      zaman onlar için bir yardımcı yoktu.
    </p>
    <p>47 MUHAMMED-14: Öyleyse Rabbinden beyyine (delil) üzerinde olan kişi, kötü ameli kendisine süslü gösterilen ve
      hevalarına tâbî olan kişiler gibi midir?
    </p>
    <p>47 MUHAMMED-15: Takva sahiplerine vaadedilen cennetin durumu şudur ki; içinde kokusu değişmeyen sudan nehirler,
      tadı bozulmayan sütten nehirler, içenlere lezzet veren şaraptan nehirler ve saf (süzülmüş) baldan nehirler
      bulunur. Onlar için orada her çeşit meyve bulunur ve (onlar için) Rab&#39;lerinden mağfiret vardır. (Bunların
      durumu), ateşte devamlı kalacak olan ve hamîm (sıcak kaynar su) içirilen, bu sebeple bağırsakları parçalanan
      kimsenin durumu gibi midir?
    </p>
    <p>47 MUHAMMED-16: Ve seni dinleyenlerden bir kısmı, senin yanından çıktıkları zaman, kendilerine ilim verilenlere:
      “Biraz önce (O) ne dedi?” dediler. İşte onlar, Allah&#39;ın, kalplerini mühürledikleri kişilerdir ve onlar
      hevalarına tâbî olanlardır.
    </p>
    <p>47 MUHAMMED-17: Ve onlar ki hidayete ermişlerdir, (Allah) onların hidayetini artırdı ve onlara takvalarını verdi.
    </p>
    <p>47 MUHAMMED-18: Öyleyse “o saatin” gelmesinden başka bir şey mi bekliyorlar? Halbuki onun alâmetleri (işaretleri)
      gelmiştir. Fakat (o saat) kendilerine geldiği zaman, onlara hatırlatmanın ne (faydası) olur ki?
    </p>
    <p>47 MUHAMMED-19: Bu durumda Allah&#39;tan başka İlâh olmadığını bil ve kendi günahların için, mü&#39;min erkekler
      ve mü&#39;min kadınlar için mağfiret dile. Ve Allah, sizin dönüşünüzü ve sizin yurdunuzu bilir.
    </p>
    <p>47 MUHAMMED-20: Ve âmenû olanlar: “(Savaşı emreden) bir sure indirilmeli değil miydi?” derler. Sonra da muhkem
      (hükmü açık ve kesin) bir sure indirilince ve onun içinde savaş zikrolunuyorsa (bahsediliyorsa), kalplerinde
      hastalık olanların, üzerlerine ölüm hali çökmüş gibi bir bakışla sana baktıklarını görürsün. Oysa onlar için en
      iyi (en uygun) olan odur ki…
    </p>
    <p>47 MUHAMMED-21: İtaat ve maruf sözdür. Fakat bir işe azmedildiğinde o zaman Allah&#39;a sadık olsalardı, muhakkak
      ki onlar için daha hayırlı olurdu.
    </p>
    <p>47 MUHAMMED-22: Yeryüzünde fesat çıkarmaya dönmeniz ve birbirinizi öldürmeniz mi, yoksa sizden beklenen bu mu
      olmalıydı?
    </p>
    <p>47 MUHAMMED-23: İşte onlar, Allah&#39;ın kendilerine lânet ettikleridir. Bu sebeple onların (nefslerinin) işitme
      hassalarını sağır ve görme hassalarını kör yaptı.
    </p>
    <p>47 MUHAMMED-24: Hâlâ Kur&#39;ân&#39;ı tefekkür etmezler mi? Yoksa kalpler üzerinde kilitleri mi var?
    </p>
    <p>47 MUHAMMED-25: Muhakkak ki kendilerine hidayet tebeyyün ettikten (açıkça belli olduktan) sonra arkalarına geri
      dönenleri şeytan (küfre) ulaştırdı. Ve onları (kötü) emellere yöneltti.
    </p>
    <p>47 MUHAMMED-26: İşte bu (düşmanların), Allah&#39;ın indirdiği şeyi kerih görenlere: “Size bazı işlerde itaat
      edeceğiz.” demeleri sebebiyledir. Ve Allah, onların sırlarını bilir.
    </p>
    <p>47 MUHAMMED-27: Artık melekler onları vefat ettirirken, onların yüzlerine ve arkalarına vuracakları zaman onların
      halleri nasıl olacak?
    </p>
    <p>47 MUHAMMED-28: İşte bu, onların, Allah&#39;ı öfkelendiren şeylere tâbî olmaları ve O&#39;nun (Allah&#39;ın)
      rızasını kerih görmeleri sebebiyledir. Böylece onların amellerini boşa çıkardı.
    </p>
    <p>47 MUHAMMED-29: Yoksa kalplerinde hastalık olanlar, Allah&#39;ın, onların (gizli) kinlerini asla ortaya
      çıkarmayacağını mı zannettiler?
    </p>
    <p>47 MUHAMMED-30: Ve eğer biz dileseydik, onları sana mutlaka gösterirdik. O zaman sen onları simalarından muhakkak
      tanırdın. Ve sen onları mutlaka sözlerinin imasından da tanırsın. Ve Allah sizin amellerinizi bilir.
    </p>
    <p>47 MUHAMMED-31: Ve sizin aranızdan mücahitler ve sabredenler Bize belli oluncaya kadar sizi mutlaka imtihan
      ederiz. Ve haberlerinizi de imtihan edeceğiz.
    </p>
    <p>47 MUHAMMED-32: Muhakkak ki inkâr edenler, Allah&#39;ın yolundan men edenler ve onlara hidayet açıkça belli
      olduktan sonra resûle muhalefet edenler, onlar Allah&#39;a hiçbir şeyle asla zarar veremezler. Ve (Allah) onların
      amellerini heba edecek.
    </p>
    <p>47 MUHAMMED-33: Ey âmenû olanlar (Allah&#39;a ulaşmayı dileyenler)! Allah&#39;a itaat edin. Ve resûle itaat edin.
      Ve amellerinizi bâtıl etmeyin.
    </p>
    <p>47 MUHAMMED-34: Muhakkak ki inkâr edenleri ve Allah&#39;ın yolundan men edenleri, sonra da kâfir olarak ölenleri
      artık Allah asla mağfiret etmez (onların günahlarını sevaba çevirmez).
    </p>
    <p>47 MUHAMMED-35: Siz üstün olduğunuza göre gevşemeyin ve (onları) sulha davet etmeyin. Ve Allah sizinle beraber.
      Ve sizin amellerinizi asla eksiltmez.
    </p>
    <p>47 MUHAMMED-36: Muhakkak ki dünya hayatı bir oyun ve eğlencedir. Ve eğer âmenû olursanız ve takva sahibi
      olursanız (Allah&#39;a ulaşmayı dilerseniz) size ecirleriniz verilir. Ve sizden mallarınızı istemez.
    </p>
    <p>47 MUHAMMED-37: Eğer sizden onu (mallarınızı) istese, böylece ısrar etse, siz cimrilik edersiniz. Ve (bu) sizin
      hasetinizi açığa çıkarır.
    </p>
    <p>47 MUHAMMED-38: İşte siz böylesiniz. Allah yolunda infâk etmeye davet edilirsiniz, buna rağmen sizden bir
      kısmınız cimrilik yapar. Ve kim cimrilik yaparsa o taktirde sadece kendi nefsi için cimrilik yapar. Ve Allah
      Gani&#39;dir (zengindir). Ve sizler fakirsiniz. Ve eğer siz (haktan) dönerseniz, (sizi) sizden başka bir kavimle
      değiştirir. Sonra onlar sizin gibi (cimri) olmazlar.
    </p>
  </div>
</body>

</html>