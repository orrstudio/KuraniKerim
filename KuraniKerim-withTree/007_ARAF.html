<!doctype html>
<html>

<head>
  <meta http-equiv="content-type" content="text/html; charset=utf-8">
  <title>7 A'RÂF</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>7 A'RÂF</h1><br />
    <p>7 A&#39;RÂF-1: Elif, Lâm, Mim, Sâd.</p>
    <p>7 A&#39;RÂF-2: Sana indirilen Kitap, mü&#39;minler için bir zikirdir (öğüttür) ve O&#39;nunla onları uyarman
      içindir. Artık ondan dolayı, göğsünde artık bir darlık (sıkıntı) olmasın.</p>
    <p>7 A&#39;RÂF-3: Rabbinizden size indirilene tâbî olun. Ve ondan başka dostlar edinmeyin. Ne kadar az tezekkür
      ediyorsunuz.</p>
    <p>7 A&#39;RÂF-4: Ülkelerden nicesini (kaç tanesini) helâk ettik. Artık azabımız onlara geceleyin veya onlar öğle
      uykusu uyurken geldi.</p>
    <p>7 A&#39;RÂF-5: Azabımız onlara geldiği zaman, onların duaları (yalvarmaları): “Muhakkak ki; biz zalimler olduk.”
      demekten başka bir şey olmadı.</p>
    <p>7 A&#39;RÂF-6: O zaman kendilerine resûller gönderilen kimselere ve gönderilen resûllere muhakkak soracağız.</p>
    <p>7 A&#39;RÂF-7: Öyleyse onlara, mutlaka bir ilim ile anlatacağız. Biz gaibler (onların yaptıklarından habersiz)
      değildik.</p>
    <p>7 A&#39;RÂF-8: İzin günü (hesaplaşma günü) tartı (ölçü) haktır (gerçektir). Kimin (sevap) tartıları ağır gelirse,
      işte onlar, onlar felâha erenlerdir.</p>
    <p>7 A&#39;RÂF-9: Ve kimin (sevap) tartıları hafif gelirse, işte onlar, âyetlerimize zulmettiklerinden dolayı
      nefslerini hüsrana düşürmüş olanlardır.</p>
    <p>7 A&#39;RÂF-10: Andolsun ki, sizi yeryüzüne yerleştirdik ve orada size geçim kaynakları kıldık. Ne kadar az
      şükrediyorsunuz.</p>
    <p>7 A&#39;RÂF-11: Ve andolsun ki; sizi Biz yarattık. Sonra size suret (şekil) verdik. Sonra meleklere: “Âdem
      (A.S)&#39;a secde edin.” dedik. İblis hariç, secde ettiler. O, secde edenlerden olmadı.</p>
    <p>7 A&#39;RÂF-12: (Allahû Tealâ) şöyle buyurdu: “Sana (secde etmeyi) emrettiğim zaman, seni secde etmekten men eden
      nedir?” İblis: “Ben ondan hayırlıyım,beni ateşten ve onu nemli topraktan (balçıktan) yarattın.” dedi.</p>
    <p>7 A&#39;RÂF-13: (Allahû Tealâ): “Öyleyse oradan in! Artık orada senin kibirlenmen olmaz. Hemen oradan çık.
      Muhakkak ki, sen alçaklardansın.” buyurdu.</p>
    <p>7 A&#39;RÂF-14: (Şeytan): “Beas gününe (dirileceğimiz güne, kıyâmet gününe) kadar bana izin (mühlet) ver.” dedi.
    </p>
    <p>7 A&#39;RÂF-15: (Allahû Tealâ): “Muhakkak ki sen izin (mühlet) verilenlerdensin.” buyurdu.</p>
    <p>7 A&#39;RÂF-16: (İblis): “Bundan sonra, beni azdırman sebebiyle, mutlaka Senin Sıratı Mustakîmin&#39;e onlara
      karşı (mani olmak için) oturacağım.” dedi.</p>
    <p>7 A&#39;RÂF-17: Sonra, elbette onlara, önlerinden, arkalarından, sağlarından ve sollarından geleceğim ve onların
      çoğunu şükredenlerden bulmayacaksın.</p>
    <p>7 A&#39;RÂF-18: (Allahû Tealâ): “Kınanmış (hor görülmüş) ve kovulmuş olarak oradan çık!” dedi. “Elbette onlardan
      kim sana tâbî olursa, mutlaka sizin hepinizden cehennemi (tamamen) dolduracağım.”</p>
    <p>7 A&#39;RÂF-19: Ve ey Âdem! Sen ve zevcen cennette yerleşin (oturun) sonra da, dilediğiniz yerden yeyin. Ve bu
      ağaca yaklaşmayın. O zaman (yaklaşırsanız ikiniz) zalimlerden olursunuz.</p>
    <p>7 A&#39;RÂF-20: Şeytan, onların (o ikisinin) görünmesi ayıp olan ve kendilerinden örtülmüş (gizlenmiş) yerlerinin
      açığa çıkarılması için onlara vesvese verdi ve sonra da şöyle dedi: “Rabbiniz (ikinizin Rabbi) sadece iki melek
      olursunuz veya (orada) ebedî kalanlardan olursunuz, diye bu ağaçtan sizin ikinizi menetti (nehyetti).”</p>
    <p>7 A&#39;RÂF-21: Ve ikisine yemin etti: “Muhakkak ki ben, sizin ikinize nasihat edenlerdenim.”</p>
    <p>7 A&#39;RÂF-22: Böylece o ikisini aldatarak öncülük (önderlik) etti. Ağaçtan tadınca (meyvesini yeyince) ayıp
      yerleri kendilerine göründü (açığa çıktı) ve üzerlerine cennet yaprakları yapıştırmaya başladılar ve Rab&#39;leri
      (ikisinin Rabbi), ikisine şöyle seslendi: “Sizin ikinizi bu ağaçtan nehyetmedim mi (yasaklamadım mı)? Ve sizin
      ikinize, muhakkak ki şeytan apaçık düşmandır.” demedim mi?</p>
    <p>7 A&#39;RÂF-23: İkisi şöyle dedi: “Rabbimiz, biz nefslerimize zulmettik, şâyet Sen bize mağfiret ve rahmet
      etmezsen, biz mutlaka hüsrana uğrayanlardan oluruz.”</p>
    <p>7 A&#39;RÂF-24: (Allahû Tealâ): “Birbirinize düşman olarak inin! Sizin için yeryüzünde bir süreye kadar kalma
      (yerleşme) ve geçinme vardır (size takdir edildi).” buyurdu.</p>
    <p>7 A&#39;RÂF-25: Allahû Tealâ: “Orada yaşarsınız ve orada ölürsünüz ve oradan çıkarılırsınız.” buyurdu.</p>
    <p>7 A&#39;RÂF-26: Ey Âdemoğulları! Sizlere ayıp yerlerinizi gizleyip örtecek elbise ve süslenecek şeyler (elbise)
      ve takva elbisesini indirdik. Bu daha hayırlıdır. İşte bu Allah&#39;ın âyetlerindendir. Böylece onlar tezekkür
      ederler.</p>
    <p>7 A&#39;RÂF-27: Ey Âdemoğulları! Şeytan, sizin ebeveyninizi (anne ve babanızı), onların ayıp yerlerinin görünmesi
      için elbiselerini soyarak, cennetten çıkardığı gibi sakın sizleri de fitneye düşürmesin. Muhakkak ki; o ve onun
      kabilesi (topluluğu), sizin onları göremeyeceğiniz yerden sizi görürler. Muhakkak ki; Biz şeytanları mü&#39;min
      olmayanlara dost kıldık.</p>
    <p>7 A&#39;RÂF-28: Kötü (çirkin) bir şey yaptıkları zaman: “Babalarımızı onun üzerinde bulduk (onlardan böyle
      gördük) ve Allah onu bize emretti.” dediler. (Onlara şöyle) de: “Muhakkak ki; Allah, fahşayı (kötülüğü,
      çirkinliği) emretmez. Allah&#39;a bilmediğiniz bir şeyi mi söylüyorsunuz?”</p>
    <p>7 A&#39;RÂF-29: De ki: “Rabbim, adaletle davranmanızı ve bütün mescidlerde kendinizi (vechlerinizi) namaza ikame
      etmenizi emretti. Ve dînde ihlâsla O&#39;na (Allah&#39;a) dua edin. Sizi yarattığı gibi (O&#39;na) dönersiniz.”
    </p>
    <p>7 A&#39;RÂF-30: Bir kısmı hidayete erdi ve bir kısmının üzerine dalâlet hak oldu. Muhakkak ki onlar,
      Allah&#39;tan başka şeytanları dostlar edindiler. Ve onlar kendilerinin hidayete erdiklerini zannediyorlar.</p>
    <p>7 A&#39;RÂF-31: Ey Âdemoğulları! Bütün mescidlerde ziynetlerinizi alınız. Yeyiniz ve içiniz. Ve israf etmeyiniz.
      Muhakkak ki O, müsrifleri sevmez.</p>
    <p>7 A&#39;RÂF-32: De ki: “Kulları için çıkardığı Allah&#39;ın ziynetini ve rızıktan temiz (helâl) olanını kim haram
      etti. O, dünya hayatında âmenû olanlar içindir. Ve kıyâmet gününde de özellikle âmenû olanlara aittir.” Böylece
      bilen bir kavim için âyetleri ayrı ayrı açıklıyoruz.</p>
    <p>7 A&#39;RÂF-33: De ki: “Rabbim size, sadece fuhuşu (kötülüğü); açık ve gizlisini ve günahı ve haksız yere
      zulmetmeyi ve ona bir delil (sultan) indirilmemişken, Allah&#39;a şirkkoşmanızı ve bilmediğiniz şeyleri
      Allah&#39;a söylemenizi (maletmenizi) haram kıldı.”</p>
    <p>7 A&#39;RÂF-34: Bütün ümmetler için bir ecel (süre, zaman dilimi, müddet) vardır. Onların ecelleri geldiği zaman
      ne bir saat ileri, ne bir saat geri alınmaz</p>
    <p>7 A&#39;RÂF-35: Ey Âdemoğulları! Sizin içinizden, size âyetlerimi anlatan (kıssa eden) resûller geldiği zaman,
      bundan sonra kim takva sahibi olur ve nefsini ıslâh ederse (nefs tasfiyesi yaparsa), artık onlara korku yoktur. Ve
      onlar mahzun olmazlar.</p>
    <p>7 A&#39;RÂF-36: Ve âyetlerimizi yalanlayan kimseler ve onlara karşı kibirlenenler, işte onlar ateş ehlidirler ve
      onlar, orada devamlı kalanlardır (kalacaklardır).</p>
    <p>7 A&#39;RÂF-37: Allah&#39;a karşı yalanla iftira edenden veya O&#39;nun âyetlerini yalanlayandan daha zalim kim
      (var)dır? Kitab&#39;tan (Kur&#39;ân-ı Kerim&#39;den) kendilerine nasipleri erişecek olanlar, işte onlardır. Onlara
      resûllerimiz (elçi melekler, ölüm melekleri) geldiği zaman, onları vefat ettirirler(ken) (onlara) şöyle dediler:
      “Allah&#39;tan başka dua etmiş olduğunuz şeyler nerede?” (Onlar da): “Bizden saptılar (gittiler).” dediler. Ve
      kendilerinin (nefslerinin) üzerine kâfir olduklarına, kendileri şahitlik ettiler.</p>
    <p>7 A&#39;RÂF-38: (Allahû Tealâ) buyurdu: “Sizden önce geçmiş olan, ateşte bulunan insan ve cin topluluğuna girin.
      Her ümmet, her girişte (dahil olduğu zaman) hepsi orada ard arda toplanınca, (sapmalarına sebep olan) kardeşlerine
      lânet ettiler. Sonrakiler, öncekiler için: “Rabbimiz, bizi dalâlette bırakanlar işte bunlar, artık onlara ateşten
      iki kat azap ver.” dediler.(Allahu Tealâ) şöyle buyurdu: “Herkes için iki kat (azap vardır). Fakat siz
      bilmezsiniz.”</p>
    <p>7 A&#39;RÂF-39: Ve onların evvelkileri, sonrakilere: “Sizin bizden bir üstünlüğünüz yok. Öyleyse kazanmış
      olduğunuz şeyler sebebiyle azabı tadın.” dediler.</p>
    <p>7 A&#39;RÂF-40: Muhakkak ki âyetlerimizi yalanlayanlar ve onlara kibirlenenler; onlara gök kapıları açılmaz
      (ruhlarını hayatta iken Allah&#39;a ulaştıramazlar). Deve (veya urgan) iğne deliğinden geçmedikçe cennete
      giremezler. Mücrimleri (suçluları) işte böyle cezalandırırız.</p>
    <p>7 A&#39;RÂF-41: Onlar için cehennemde (ateşten) bir döşek ve üzerlerinde(ateşten) örtüler vardır. Ve zalimleri
      işte böyle cezalandırırız.</p>
    <p>7 A&#39;RÂF-42: Âmenû olanlar (hayatta iken Allah&#39;a ulaşmayı dileyenler) ve salih amel işleyenler (nefs
      tezkiyesi yapanlar), kimseyi gücünden başka bir şeyle sorumlu tutmayız. İşte onlar cennet ehlidirler, onlar orada
      ebedî kalanlardır (kalacaklardır).</p>
    <p>7 A&#39;RÂF-43: Onların göğüslerinde, (nefsin kalbindeki) afetlerinden ne varsa çekip aldık. Onların altlarından
      nehirler akar. “Bizi buna hidayet eden Allah&#39;a hamdolsun. Allah&#39;ın, bizi hidayete erdirmesi olmasaydı, biz
      hidayete ermezdik. Andolsun ki Rabbimizin resûlleri hak ile gelmiştir.” dediler. “Yapmış olduklarınızdan dolayı
      varis kılındığınız cennet işte budur.” diye nida olunurlar.</p>
    <p>7 A&#39;RÂF-44: Ve cennet ehli, ateş (cehennem) ehline seslendi. “Biz, Rabbimizin bize vaadettiğini hak olarak
      bulduk. Siz de, Rabbimizin size vaadettiğini hak olarak buldunuz mu?” “Evet” dediler. O zaman onların arasından
      bir müezzin (münadi, seslenme görevi olan kişi) seslendi: “Allah&#39;ın lâneti zalimlerin üzerine olsun.”</p>
    <p>7 A&#39;RÂF-45: Onlar, Allah&#39;ın yolundan alıkoyarlar. Ve onun (o yolun) eğri olmasını isterler. Ve onlar
      ahireti (ruhun ölümden evvel Allah&#39;a ulaşmasını) inkâr edenlerdir.</p>
    <p>7 A&#39;RÂF-46: Ve onların aralarında bir perde ve A&#39;rafın (tepelerin) üstünde onların hepsini simalarından
      (yüzlerinden) tanıyan adamlar vardır. Henüz oraya (cennete) dahil olmamış ama ümit eden cennet ehline:
      “Selâmlanmak (selâm) sizin üzerinize olsun!” diye nida ettiler.</p>
    <p>7 A&#39;RÂF-47: Onların bakışları ateş (cehennem) ehlinin tarafına çevrilince: “Rabbimiz, bizi zalim kavim ile
      beraber kılma.” dediler.</p>
    <p>7 A&#39;RÂF-48: Ve onları yüzlerinden tanıyan A&#39;raf ehli adamlar, onlara seslendiler, şöyle dediler: “Sizin
      topladıklarınız ve kibirlenmiş olduğunuz şeyler, size fayda vermedi.”</p>
    <p>7 A&#39;RÂF-49: (Cehennemliklere şöyle denir): “Allah&#39;ın onlara rahmetle ulaşmayacağına yemin ettiğiniz
      kimseler bunlar mı?” (Cennetliklere de şöyle denir): “Cennete girin! Size korku yoktur ve mahzun da
      olmayacaksınız.”</p>
    <p>7 A&#39;RÂF-50: Ve ateş (cehennem) ehli cennet ehline nida etti (seslendi): “Sudan veya Allah&#39;ın sizi
      rızıklandırdığı şeylerden bize aktarın.” (Cennetlikler) şöyle dedi: “Muhakkak ki; Allah ikisini de kâfirlere haram
      etti.”</p>
    <p>7 A&#39;RÂF-51: Onlar, onların dînini oyun ve eğlence edinen ve dünya hayatının onları aldattığı kimselerdir.
      Böylece onlar bugünlerine ulaşacaklarını nasıl unuttularsa ve nasıl âyetlerimizi bile bile inkâr ettilerse, bugün
      de Biz onları unuturuz.</p>
    <p>7 A&#39;RÂF-52: Ve andolsun; onlara bir kitap getirdik ve âmenû olan bir kavim için onu rahmet ve hidayet(e
      erdiren) olarak bir ilim üzerine ayrı ayrı açıkladık.</p>
    <p>7 A&#39;RÂF-53: Onlar sadece onun tevîline (yorumuna) mı bakıyorlar. Onun tevîlinin geldiği gün, daha önce onu
      unutmuş olanlar: “Rabbimizin resûlleri hak ile gelmiştir. Artık bize şefaat edecek şefaatçiler var mı ki; bize
      şefaat etsinler. Veya (dünyaya) döndürülmüş olsaydık, yapmış olduklarımızdan başkasını yapardık.” derler.
      Nefslerini hüsrana uğrattılar. Ve uydurdukları şeyler kendilerinden ayrıldılar.</p>
    <p>7 A&#39;RÂF-54: Semaları ve arzı altı günde yaratan, muhakkak ki sizin Rabbiniz Allah&#39;tır. Sonra arşa istiva
      etti. Gündüz, onu süratle talep eden (takip eden) gece ile örtülür. Ve güneş ve ay ve yıldızlar O&#39;nun emrine
      musahhardır (boyun eğmişlerdir). Yaratma ve emir O&#39;nun değil mi? Âlemlerin Rabbi mübarektir, şanı yücedir.</p>
    <p>7 A&#39;RÂF-55: Rabbinize yalvararak ve gizlice dua edin. Muhakkak ki O, haddi aşanları sevmez.</p>
    <p>7 A&#39;RÂF-56: Islâh olduktan sonra yeryüzünde fesat çıkarmayın. Allah&#39;a korkarak ve umutla yalvarın.
      Şüphesiz ki Allah&#39;ın rahmeti muhsinlere yakındır.</p>
    <p>7 A&#39;RÂF-57: Rahmetin önünde müjdeleyici olarak rüzgârları gönderen O&#39;dur. Ağır bulutları yüklendiği zaman
      onu ölü bir beldeye sevkettik. Ve de ondan su indirdik. Bu şekilde onunla bütün ürünlerden çıkardık. İşte bunun
      gibi ölüleri çıkarırız. Böylece tezekkür edersiniz.</p>
    <p>7 A&#39;RÂF-58: Ve güzel belde (toprağı verimli ülke), Rabbinin izniyle nebatı çıkarır. Ve kötü (verimsiz, çorak)
      olan ise, faydasız, kıt bitkilerden başka bir şey çıkarmaz. İşte böylece şükreden bir kavme âyetlerimizi
      açıklıyoruz.</p>
    <p>7 A&#39;RÂF-59: Andolsun, Nuh&#39;u kavmine gönderdik. O zaman şöyle dedi: “Ey kavmim, Allah&#39;a kul olun!
      Sizin için O&#39;ndan başka ilâh yoktur. Muhakkak ki; ben, o büyük günün azabının üzerinize olmasından
      korkuyorum.”</p>
    <p>7 A&#39;RÂF-60: Kavminin ileri gelenleri: “Muhakkak ki; biz seni apaçık bir dalâlet içinde görüyoruz.” dediler.
    </p>
    <p>7 A&#39;RÂF-61: Ey kavmim, ben dalâlette değilim! Ve fakat ben, âlemlerin Rabbinden bir resûlüm.</p>
    <p>7 A&#39;RÂF-62: Size Rabbimin risalelerini (gönderdiklerini) tebliğ ediyorum (ulaştırıyorum). Ve size nasihat
      ediyorum (öğüt veriyorum). Ve sizin bilmediğiniz şeyleri ben Allah&#39;tan öğreniyorum (biliyorum).</p>
    <p>7 A&#39;RÂF-63: Sizi uyarması ve takva sahibi olmanız için, içinizden bir adama, Rabbinizden bir zikrin gelmesine
      mi şaşırdınız? Ve böylece rahmet olunursunuz.</p>
    <p>7 A&#39;RÂF-64: Fakat onu yalanladılar, bu yüzden onu ve gemide onunla beraber olanları kurtardık. Ve
      âyetlerimizi yalanlayanları boğduk. Muhakkak ki; onlar âmâ (kör) bir kavim oldu(lar).</p>
    <p>7 A&#39;RÂF-65: Ve Ad (kavmine)&#39;a onların kardeşi Hud (A.S) şöyle dedi: “Ey kavmim, Allah&#39;a kul olun!
      Sizin için O&#39;ndan başka ilâh yoktur. Hâlâ takva sahibi olmayacak mısınız?”</p>
    <p>7 A&#39;RÂF-66: Onun kavminden, ileri gelenlerden inkâr edenler şöyle dedi: “Muhakkak ki biz, seni bir sefihliğin
      (aptallığın) içinde görüyoruz. Ve gerçekten biz, seni kesinlikle yalancılardan zannediyoruz.”</p>
    <p>7 A&#39;RÂF-67: (Hz. Hud) şöyle dedi: “Ey kavmim, ben sefih (akılsız) değilim! Ve fakat ben âlemlerin Rabbinden
      bir resûlüm.”</p>
    <p>7 A&#39;RÂF-68: Rabbimin risalelerini (gönderdiklerini) size tebliğ ediyorum (ulaştırıyorum). Ve ben, emin
      (inanılır, güvenilir) bir nasihat ediciyim.</p>
    <p>7 A&#39;RÂF-69: Ve sizi uyarması için sizden (içinizden) bir adama Rabbinizden bir zikir gelmesine mi şaşırdınız?
      Nuh kavminden sonra sizi halifeler kıldığını (onların yerine sizi getirdiğini) ve yaratılışta sizin gücünüzü
      arttırdığını (bedeninizi büyük ve kuvvetli yarattığını) hatırlayın. Artık Allah&#39;ın üzerinizdekilerini
      (ni&#39;metlerini) zikredin ki; böylece kurtuluşa erersiniz.</p>
    <p>7 A&#39;RÂF-70: Dediler ki: “Tek bir Allah&#39;a kul olmamız için ve babalarımızın ibadet ettiği şeyleri
      terketmemiz için mi bize geldin? Eğer sen sadıklardan isen bize vaadettiğin şeyi (azabı) artık bize getir.”</p>
    <p>7 A&#39;RÂF-71: (Hud A.S) şöyle dedi: “Üzerinize Rabbinizden azap ve öfke vaki olmuştur (gelmiştir). Sizin ve
      babalarınızın onu isimlendirdiğiniz isimler hakkında mı benimle mücâdele ediyorsunuz? Allah ona bir delil
      indirmedi. Artık bekleyin! Muhakkak ki; ben de sizinle beraber bekleyenlerdenim.”</p>
    <p>7 A&#39;RÂF-72: Bundan sonra (o vak&#39;adan sonra) onu ve onunla beraber olanları katımızdan bir rahmet ile
      kurtardık. Ve âyetlerimizi yalanlayan ve mü&#39;min olmayan kimselerin kökünü kestik (neslini bitirdik).</p>
    <p>7 A&#39;RÂF-73: Semud (kavmine)&#39;a, onların kardeşi Salih şöyle dedi: “Ey kavmim! Allah&#39;a kul olun. Sizin
      için O&#39;ndan başka ilâh yoktur. Rabbinizden size bir mucize (delil, ispat vasıtası) gelmiştir. Bu Allah&#39;ın
      dişi devesidir. Sizin için bir âyettir (mucizedir). Artık onu, Allah&#39;ın arzında (serbest) bırakın yesin, ona
      kötülükle (kötü niyetle) dokunmayın, yoksa sizi elim bir azap alır (yakalar).”</p>
    <p>7 A&#39;RÂF-74: Ve Ad (kavmin)den sonra, sizi halifeler kıldığını (onların yerine sizleri getirdiğini)
      hatırlayın. Ve sizi yeryüzünde yerleştirdi. Onun ovalarında saraylar ediniyorsunuz ve dağlarda evler oyuyorsunuz.
      Artık Allah&#39;ın ni&#39;metlerini hatırlayın, yeryüzünde müfsidler (fesat çıkaranlar) olarak bozgunculuk
      yapmayın.</p>
    <p>7 A&#39;RÂF-75: Onun kavminden ileri gelenlerden kibirlenenler, onlardan îmân edenlerden güçsüz, zayıf
      gördüklerine şöyle dediler: “Salih&#39;in şüphesiz onun Rabbi tarafından gönderildiğini biliyor musunuz?” (Onlar):
      “Muhakkak ki; biz onunla gönderilen şeye inananlarız.” dediler.</p>
    <p>7 A&#39;RÂF-76: Kibirlenenler şöyle dedi: “Muhakkak biz, sizin inandığınız şeyi inkâr edenleriz.”</p>
    <p>7 A&#39;RÂF-77: Sonra (dişi) deveyi kestiler ve Rab&#39;lerinin emrine isyan ettiler (haddi aştılar). Ve şöyle
      dediler: “Ya Salih, şâyet sen gönderilen resûllerden isen bize vaadettiğin (tehdit ettiğin) şeyi getir.”</p>
    <p>7 A&#39;RÂF-78: Bunun üzerine onları şiddetli bir sarsıntı aldı (yakaladı) ve kendi yurtlarında diz üstü çöküp
      kaldılar.</p>
    <p>7 A&#39;RÂF-79: O zaman (Salih A.S) onlardan yüz çevirdi (döndü) ve şöyle dedi: “Ey kavmim, andolsun ki; Rabbimin
      risaletini sizlere tebliğ ettim! Ve size nasihat ettim. Fakat siz nasihat edenleri sevmiyorsunuz.”</p>
    <p>7 A&#39;RÂF-80: Ve Lut (A.S) kavmine şöyle demişti: “Sizden önce geçmiş olan âlemlerden (hiç) birinin yapmadığı
      fuhşu (kötülüğü) mü getiriyorsunuz (yapıyorsunuz)?”</p>
    <p>7 A&#39;RÂF-81: Gerçekten siz, kadınlardan başka erkeklere de geliyorsunuz. Hayır, siz müsrif (haddi aşan) bir
      kavimsiniz.</p>
    <p>7 A&#39;RÂF-82: Ve kavminin cevabı: “Onları ülkemizden çıkarın, çünkü onlar çok temiz insanlar.” demekten başka
      (bir şey) olmadı.</p>
    <p>7 A&#39;RÂF-83: Böylece Biz, onun eşi (hanımı) hariç, onu ve ailesini kurtardık. O, geride kalanlardan oldu.</p>
    <p>7 A&#39;RÂF-84: Ve onların üzerine (taş) yağmuru yağdırdık. Bak, mücrimlerin (suçluların) akıbeti nasıl oldu.</p>
    <p>7 A&#39;RÂF-85: Kardeşleri Şuayb; Medyen (kavmine)&#39;e şöyle dedi: “Ey kavmim Allah&#39;a kul olun! O&#39;ndan
      başka sizin ilâhınız yoktur. Rabbinizden size beyyine (bir mucize, ispat edici bir açıklama) gelmiştir. Artık ölçü
      ve tartıya vefa edin (tam ve doğru ödeyin). İnsanların eşyalarının değerini eksiltmeyin. Yeryüzünde, O&#39;nun
      ıslâhından sonra fesat (bozgunculuk) çıkarmayın. Şâyet mü&#39;minler iseniz, işte bu sizin için hayırlıdır.”</p>
    <p>7 A&#39;RÂF-86: Tehdit (vaad ederek) ederek her yola (üstüne) oturmayın. Ve O&#39;na (Allah&#39;a) âmenû olan
      kimseleri Allah&#39;ın yolundan men etmeyin. Ve onda (Allah&#39;ın yolunda) bir eğrilik istiyorsunuz. Ve
      hatırlayın! Siz az idiniz, sizi çoğalttı. Ve bakın, fesat çıkaranların sonları nasıl oldu.</p>
    <p>7 A&#39;RÂF-87: Ve eğer içinizden bir kısmınız (bir grup), onunla gönderildiğim şeye inanır ve bir kısmınız
      (diğer bir grup) inanmazsa, o taktirde Allah, aramızda hüküm verinceye kadar sabredin. O, hüküm verenlerin en
      hayırlısıdır.</p>
    <p>7 A&#39;RÂF-88: Onun kavminden kibirlenenlerin ileri gelenleri şöyle dedi(ler): “Ya Şuayb, seni ve seninle
      beraber âmenû olanları (Allah&#39;a ulaşmayı dileyenleri) mutlaka ülkemizden çıkaracağız! Ya da siz mutlaka bizim
      milletimize (dînimize) dönersiniz.” (Şuayb A.S): “Şâyet biz kerih görüyorsak da mı?” dedi.</p>
    <p>7 A&#39;RÂF-89: “Allah&#39;ın, bizi ondan kurtarmasından sonra, sizin milletinize dönersek Allah&#39;a yalanla
      iftira etmiş oluruz. Ve Rabbimizin dilemesi hariç bizim oraya geri dönmemiz olamaz. Rabbimiz ilmiyle herşeyi
      kuşatmıştır. Allah&#39;a tevekkül ettik. Rabbimiz, kavmimiz ile bizim aramızı hak ile aç (ayır). Sen fethedenlerin
      (fatihlerin) en hayırlısısın.”</p>
    <p>7 A&#39;RÂF-90: Kavminden kâfir olanların ileri gelenleri şöyle dedi(ler): “Eğer, gerçekten Şuayb&#39;a tâbî
      olursanız, o taktirde siz mutlaka hüsranda olanlardan (nefslerini hüsrana düşürenlerden) olursunuz.”</p>
    <p>7 A&#39;RÂF-91: Böylece şiddetli bir sarsıntı onları yakaladı. Bunun üzerine kendi yurtlarında diz üstü çöküp
      kaldılar.</p>
    <p>7 A&#39;RÂF-92: Şuayb (A.S)&#39;ı tekzib edenler (yalanlayanlar), sanki orada hiç var olmamış gibiydi. Şuayb
      (A.S)&#39;ı yalanlayanlar, onlar hüsranda oldular (nefslerini hüsrana düşürdüler).</p>
    <p>7 A&#39;RÂF-93: (Şuayb A.S) böylece onlardan yüz çevirdi (döndü) ve şöyle dedi: “Andolsun ki; Rabbimin
      risalelerini (gönderdiklerini) size tebliğ ettim (ulaştırdım). Ve size nasihat ettim. Artık kâfir bir kavme nasıl
      (niçin) üzüleyim?”</p>
    <p>7 A&#39;RÂF-94: Ve Biz hangi ülkeye bir peygamber gönderdiysek, onun halkını darlık ve sıkıntıya uğratmadığımız
      ülke yoktur ki; böylece onlar yalvarıp, yakarırlar.</p>
    <p>7 A&#39;RÂF-95: Sonra seyyiatin yerini hasenatla değiştirdik. Ne zaman ki çoğaldılar ve şöyle dediler.
      “Babalarımıza da şiddetli darlık ve ferahlık dokunmuştu. (Allah&#39;tan bilmediler, ders almadılar). Bunun üzerine
      onları farkına varmadan (şuurunda değilken) aniden aldık.”</p>
    <p>7 A&#39;RÂF-96: O ülkenin halkı eğer âmenû olsalardı ve takva sahibi olsalardı elbette onlara semadan ve yerden
      bereketler (bolluk) açardık. Fakat onlar yalanladılar. Böylece kazandıklarından dolayı onları aldık
      (cezalandırdık).</p>
    <p>7 A&#39;RÂF-97: Yoksa o ülkelerin halkı şiddetli azabımızın onlara, onlar gece vakti uyurken gelmesinden
      (gelmemesinden) emin miydiler?</p>
    <p>7 A&#39;RÂF-98: Ve o ülkelerin halkı şiddetli azabımızın onlara, onlar oynarlarken (oyalanırlarken) kuşluk vakti
      gelmesinden (gelmeyeceğinden) emin miydiler?</p>
    <p>7 A&#39;RÂF-99: Allah&#39;ın hilesinden emin miydiler? Hüsranda olan kavim, ancak onlar, Allah&#39;ın hilesinden
      (Allah&#39;ın kendilerine azap vermeyeceğinden) emin olamaz.</p>
    <p>7 A&#39;RÂF-100: Ve de onun (o ülkenin) halkından sonra, yeryüzüne varis olanları hidayete erdirmez mi? Eğer
      dileseydik günahları sebebiyle onlara (musibetler) isabet ettirirdik. Ve kalplerinin üstünü tabederdik (açılamaz
      damga vururduk) de artık onlar işitmezlerdi.</p>
    <p>7 A&#39;RÂF-101: Sana haberlerini anlattığımız (durumlarından bahsettiğimiz) ülkeler işte bunlar. Andolsun ki;
      onlara, onların resûlleri beyyineler (ispat vesikaları ve mucizelerle) geldi. Artık daha önce tekzip ettikleri
      (yalanladıkları) şeyden dolayı îmân etmediler. Böylece Allah kâfirlerin kalplerini tabeder.</p>
    <p>7 A&#39;RÂF-102: Onların çoğunu ahdlerini yerine getirir (ahdlerine vefa eder) bulmadık. Ve onların çoğunu
      gerçekten fasıklar olarak bulduk.</p>
    <p>7 A&#39;RÂF-103: Bir zaman sonra da, onlardan sonra (onların arkasından), firavuna ve onun (kavminin) ileri
      gelenlerine Musa (A.S)&#39;ı âyetlerimizle, (mucizelerimizle) gönderdik (görevlendirdik). Fakat ona zulmettiler.
      Bak fesat çıkaranların akibeti nasıl oldu.</p>
    <p>7 A&#39;RÂF-104: Ve Musa (A.S): “Ey firavun! Muhakkak ki; ben bir resûlüm, âlemlerin Rabbinden (O&#39;nun
      tarafından görevlendirilmiş).” dedi.</p>
    <p>7 A&#39;RÂF-105: Hak olan (doğru olan) Allah&#39;a karşı Hakk&#39;tan başka bir şey söylemememdir. Size
      Rabbinizden beyyine (açık delil, mucize) ile geldim (gelmiştim). Artık İsrailoğullarını benimle beraber gönder.
    </p>
    <p>7 A&#39;RÂF-106: (Firavun şöyle) dedi: “Eğer bir âyet (mucize) getirdinse, sadıklardan (doğru söyleyenlerden)
      isen onu getir.”</p>
    <p>7 A&#39;RÂF-107: Bunun üzerine (Musa A.S) asasını atınca o (asa) açıkça bir yılan (ejderha) oldu.</p>
    <p>7 A&#39;RÂF-108: Ve elini (göğsünden) çekip çıkardığı zaman bakanlar, onun (elinin) beyaz olduğunu (gördüler).
    </p>
    <p>7 A&#39;RÂF-109: Firavun kavminden ileri gelenler: “Bu gerçekten âlim (çok iyi bilen) bir sihirbazdır.” dediler.
    </p>
    <p>7 A&#39;RÂF-110: (Firavun, Musa (A.S) hakkında kavminin ileri gelenlerine sordu:) “Sizi topraklarınızdan
      (arzınızdan) çıkarmak istiyor. O halde ne dersiniz (ne yapılmasını istersiniz)?”</p>
    <p>7 A&#39;RÂF-111: “Onu ve kardeşini geri bırak (beklet)! Ve şehirlere toplayıcılar yolla.” dediler.</p>
    <p>7 A&#39;RÂF-112: En iyi sihir bilenlerin hepsini sana getirsinler.</p>
    <p>7 A&#39;RÂF-113: Ve sihirbazlar firavuna geldiler. “Eğer gâlip gelenler biz olursak muhakkak bize bir ecir
      (mükâfat) vardır.” dediler.</p>
    <p>7 A&#39;RÂF-114: (Firavun) şöyle dedi: “Evet ve siz mutlaka en yakın olanlardan (olacaksınız).”</p>
    <p>7 A&#39;RÂF-115: “Ya Musa, sen mi (önce) atacaksın (ve de) yoksa biz mi atacağız (atanlar olacağız)?” dediler.
    </p>
    <p>7 A&#39;RÂF-116: (Musa A.S): “Atın!” dedi. (Sihirbazlar) attıkları zaman insanların gözlerini büyülediler ve
      onları korkuttular ve büyük bir sihirle geldiler.</p>
    <p>7 A&#39;RÂF-117: Ve Musa (A.S)&#39;ya asasını atmasını vahyettik. Attığı zaman o, (onların) uydurdukları (sihirle
      yaptıkları) şeyleri yuttu.</p>
    <p>7 A&#39;RÂF-118: Böylece hak (gerçek) vuku buldu (ortaya çıktı). Ve onların yapmış oldukları şeyler bâtıl oldu
      (yok oldu).</p>
    <p>7 A&#39;RÂF-119: Böylece orada yenildiler ve zelil olarak geri döndüler.</p>
    <p>7 A&#39;RÂF-120: Ve sihirbazlar atılarak secde ettiler (edenler oldular).</p>
    <p>7 A&#39;RÂF-121: “Âlemlerin Rabbine biz îmân ettik.” dediler.</p>
    <p>7 A&#39;RÂF-122: Musa (A.S)&#39;ın ve Harun (A.S)&#39;ın Rabbine.</p>
    <p>7 A&#39;RÂF-123: Firavun şöyle dedi: “Benim size izin vermemden önce ona îmân (mı) ettiniz? Muhakkak ki bu,
      şehirde onun halkını oradan çıkarmanız için kurduğunuz bir hiledir (tuzaktır). Artık yakında bileceksiniz
      (öğreneceksiniz).”</p>
    <p>7 A&#39;RÂF-124: Mutlaka ellerinizi ve ayaklarınızı karşılıklı (çapraz) keseceğim. Sonra mutlaka (hepsini)
      hepinizi asacağım.</p>
    <p>7 A&#39;RÂF-125: “Muhakkak biz, Rabbimize dönmüş kimseleriz (dönenleriz).” dediler.</p>
    <p>7 A&#39;RÂF-126: Rabbimizin âyetleri bize geldiği zaman, O&#39;na îmân ettik diye bizden intikam alıyorsun.
      Rabbim, bize sabır yağdır ve bizi teslim olmuş (ruhumuz, fizik vücudumuz, nefsimiz ve irademiz) olarak öldür
      (vefat ettir).</p>
    <p>7 A&#39;RÂF-127: Ve firavunun kavminden ileri gelenler şöyle dedi: “Musa (A.S)&#39;ı ve onun kavmini, yeryüzünde
      fesat çıkarsınlar ve seni ve ilâhlarını terketsinler diye bırakacak mısın?” (Firavun): “Onların oğullarını
      keseceğiz (öldüreceğiz) ve kadınlarını sağ (canlı) bırakacağız.” Ve muhakkak ki; biz onların üstünde kahharız
      (onlara güç kullanacak, tutup yakalayacak kuvvetteyiz).” dedi.</p>
    <p>7 A&#39;RÂF-128: Musa (A.S) kavmine şöyle dedi: “Allah&#39;tan yardım isteyin ve sabredin! Şüphesiz yeryüzü
      Allah&#39;ındır. Kullarından dilediğini ona varis kılar. Ve sonuç (zafer) takva sahiplerinindir.”</p>
    <p>7 A&#39;RÂF-129: Şöyle dediler: “Sen, bize gelmeden önce de ve bize getirdiğin şeyden sonra da bize eziyet
      edildi, (Hz. Musa da) dedi ki: “Umulur ki; Rabbiniz sizin düşmanınızı helâk eder (yok eder) ve yeryüzünde sizleri
      halifeler yapar (onların yerine hakim kılar). Böylece nasıl amel edeceğinize (davranacağınıza) bakar.”</p>
    <p>7 A&#39;RÂF-130: Ve andolsun ki; firavunun ailesini yıllarca ürünlerden kıtlığa uğrattık. Böylece onlar tezekkür
      etsinler diye.</p>
    <p>7 A&#39;RÂF-131: Artık onlara bir hasene geldiği zaman: “Bu bizim(hakkımız)dır.” dediler. Ve onlara bir kötülük
      isabet edince (onu) Musa (A.S) ve beraberindekilerin uğursuzluğu sayıyorlar. Fakat onların uğursuzluğu Allah
      tarafından değil mi? Ve lâkin onların çoğu bilmiyorlar.</p>
    <p>7 A&#39;RÂF-132: Ve şöyle dediler: “Onunla bizi büyülemek için bize âyetlerden (mucizelerden) ne getirsen gene de
      biz sana inanacak değiliz.”</p>
    <p>7 A&#39;RÂF-133: Bundan sonra, onların üzerine ayrı ayrı (zaman zaman) mucizeler, tufan, çekirge (afeti), bit
      (afeti), kurbağa (afeti) ve kan gönderdik. Buna rağmen kibirlendiler ve mücrim (günahkâr ve suçlu) bir kavim
      oldular.</p>
    <p>7 A&#39;RÂF-134: Ve azap üzerlerine geldiği (vuku bulduğu) zaman: “Ya Musa (Allah&#39;ın) seni sahip kıldığı ahd
      (nübüvvet ahdi) sebebiyle bizim için Rabbine dua et. Eğer bizden azabı kaldırırsan, biz sana mutlaka inanırız ve
      mutlaka İsrailoğullarını seninle beraber göndeririz.” dediler.</p>
    <p>7 A&#39;RÂF-135: Böylece onlar, o ecele (sona) ulaşana kadar onlardan azabı kaldırdığımız (açtığımız) zaman,
      onlar sözlerini nakzediyorlar (sözlerinden dönüyorlar).</p>
    <p>7 A&#39;RÂF-136: Âyetlerimizi yalanlamaları ve ondan gâfil olmaları sebebiyle, böylece onlardan intikam aldık ve
      onları denizde boğduk.</p>
    <p>7 A&#39;RÂF-137: Ve zayıf bırakılmış kavmi, arzın bereketlendirdiğimiz doğusuna ve batısına varis kıldık. Ve
      İsrailoğullarına sabırlarından dolayı Rabbinizin güzel sözü tamamlandı. Firavunun ve onun kavminin yapmış
      olduklarını ve kurdukları çardakları (köşkleri, binaları) harap ettik.</p>
    <p>7 A&#39;RÂF-138: Ve İsrailoğullarını denizden geçirdik kendilerinin olan (yalnız onlara ait) putlara devamlı
      tapan bir kavimle karşılaştılar. Şöyle dediler: “Ey Musa! Onların ilâhları gibi bize de ilâh yap.” Musa (A.S):
      “Muhakkak ki siz, cahillik eden bir kavimsiniz.” dedi.</p>
    <p>7 A&#39;RÂF-139: Muhakkak ki; bunlar onların içinde bulundukları şey (dîn sebebiyle) helâk olmuştur. Ve yapmış
      oldukları şey bâtıldır (boştur).</p>
    <p>7 A&#39;RÂF-140: “O, sizi âlemlere üstün kılmışken, size Allah&#39;tan başka bir ilâh mı isteyeyim?” dedi.</p>
    <p>7 A&#39;RÂF-141: Ve sizi kötü azaba maruz bırakan firavun ailesinden kurtarmıştık. Oğullarınızı öldürüyorlar,
      kadınlarınızı sağ bırakıyorlar. Ve bunda Rabbinizden büyük bir imtihan var.</p>
    <p>7 A&#39;RÂF-142: Musa (A.S)&#39;a otuz gece vaad ettik ve onu on ile tamamladık. Böylece onun Rabbinin
      kararlaştırdığı zaman, kırk geceye tamamlandı. Ve Musa (A.S), kardeşi Harun&#39;a şöyle dedi: “Kavmimde bana halef
      ol (benim yerime geç) ve ıslâh et ve müfsidlerin (fesat çıkaranların) yoluna tâbî olma.”</p>
    <p>7 A&#39;RÂF-143: Musa (A.S), tayin ettiğimiz (belirlediğimiz) zamanda gelince, Rabbi onunla konuştu. (Musa A.S)
      şöyle dedi: “Rabbim, bana (Kendini) göster, Sana bakayım.” (Allahû Tealâ): “Beni asla göremezsin. Ve fakat dağa
      bak! O, mekânını kararlı tutabilirse (yerinde durabilirse); o zaman sen, Beni görürsün.” buyurdu. Rabbi, dağa
      tecelli ettiği zaman onu paramparça etti. Musa (A.S), bayılarak yere düştü. Sonra ayıldığı zaman: “Sen
      Sübhan&#39;sın (Seni tenzih ederim). Sana tövbe ederim. Ben, mü&#39;minlerin ilkiyim.” dedi.</p>
    <p>7 A&#39;RÂF-144: (Allahû Tealâ) şöyle buyurdu: “Ey Musa! Muhakkak ki; Ben, risaletimle ve kelâmımla seni
      insanların üzerine seçtim. Artık sana verdiğim şeyleri al. Ve şükredenlerden ol.”</p>
    <p>7 A&#39;RÂF-145: Ve Biz, ona (Hz. Musa&#39;ya) levhalarda herşeyden vaaz ederek (öğüt vererek) ve herşeyi tafsil
      ederek (kesin hükümle ayrı ayrı açıklayarak) yazdık. Artık onu kuvvetlice tut ve kavmine emret. Onu, en güzel
      şekilde alsınlar (uygulasınlar). Yakında size fasıklar yurdunu göstereceğim.</p>
    <p>7 A&#39;RÂF-146: Yeryüzünde haksız yere kibirlenen kimseleri, âyetlerimizden çevireceğim. Bütün âyetleri
      görseler, ona inanmazlar. Eğer rüşd yolunu görseler, onu yol edinmezler. Ve gayy yolunu görseler, onu yol
      edinirler. Bu; onların, âyetlerimizi yalanlamaları ve ondan gâfil olmaları sebebiyledir.</p>
    <p>7 A&#39;RÂF-147: Ve âyetlerimizi ve ahirete ulaşmayı (hayatta iken ruhun Allah&#39;a ulaşmasını) inkâr eden
      kimselerin amelleri, heba oldu (boşa gitti). Onlar, yaptıklarından başka bir şeyle mi cezalandırılır (karşılık
      verilir)?</p>
    <p>7 A&#39;RÂF-148: Musa (A.S)&#39;nın kavmi, ondan sonra (Musa A.S&#39;ın Tur dağına gitmesinden sonra) ziynet
      eşyalarından, böğüren (ses çıkaran) bir buzağı heykeli (yapıp) onu (ilâh) edindiler. Onun, onlarla konuşmadığını
      ve onları yola hidayet etmediğini (hidayete erdirmediğini) görmüyorlar mı? Onu (ilâh) edindiler ve zalimler
      oldular.</p>
    <p>7 A&#39;RÂF-149: Ve ellerinin arasına düşürülünce (akılları başlarına gelince pişman oldular) dalâlete düşmüş
      olduklarını gördüler: “Eğer Rabbimiz bize merhamet etmez ve bizi mağfiret etmezse, mutlaka biz hüsrana düşenlerden
      oluruz.” dediler.</p>
    <p>7 A&#39;RÂF-150: Ve Musa (A.S), (Allahû Tealâ&#39;nın huzurundan) üzüntülü ve öfkeli olarak döndüğü zaman (Allahû
      Tealâ, ona kavminin saptığını söylemişti: Taha-85). Onlara şöyle dedi: “Benden sonra (benim yokluğumda) bana ne
      kötü halef oldunuz. Rabbinizin emrine acele mi ettiniz (beklemediniz)?” Ve levhaları bıraktı. Kardeşinin başını
      tuttu. Onu kendine doğru çekiyor(ken), (Harun A.S) şöyle dedi: “Ey annem oğlu! Muhakkak ki; (bu) kavim, beni zayıf
      (güçsüz) buldu. Neredeyse beni öldürüyorlardı. Artık benimle (bana böyle yaparak), düşmanlarımın yüzlerini
      güldürme (sevindirme) ve beni, zalim kavim ile beraber kılma.”</p>
    <p>7 A&#39;RÂF-151: (Musa A.S) şöyle dedi: “Rabbim, beni ve kardeşimi mağfiret et ve bizi rahmetinin içine al (dahil
      et). Ve Sen, rahmet edenlerin en çok rahmet edenisin.”</p>
    <p>7 A&#39;RÂF-152: Muhakkak ki; buzağıyı (ilâh) edinen kimseler, Rab&#39;lerinden bir gazaba ve dünya hayatında bir
      zillete uğrayacaklar. Ve işte böyle, iftira edenleri cezalandırırız.</p>
    <p>7 A&#39;RÂF-153: Ve seyyiat (derecat kaybettiren ameller) işleyenler, sonra da ondan (o seyyiatten) sonra (mürşid
      önünde) tövbe ettiler ve âmenû oldular (ise) muhakkak ki; senin Rabbin, ondan (âmenû olduktan) sonra elbette Gafur
      (günahları sevaba çeviren)dur ve Rahîm (rahmet gönderen)dir.</p>
    <p>7 A&#39;RÂF-154: Ve Musa (A.S)&#39;nın öfkesi yatışınca levhaları aldı. Onun (levhaların bir) nüshasında hidayet
      (Hakk&#39;a hidayet, Allah&#39;a ulaşma) vardır. Ve o, Rab&#39;lerinden korkan kimseler için bir rahmettir.</p>
    <p>7 A&#39;RÂF-155: Ve Musa (A.S), Bizim belirlediğimiz buluşma zamanımız için kavminden yetmiş adam seçti. Onları,
      şiddetli bir sarsıntı yakalayınca şöyle dedi: “Rabbim, şâyet dileseydin daha önce onları ve beni helâk ederdin.
      İçimizden sefihlerin yaptıklarından dolayı, bizi helâk mı edeceksin? O ancak Senin bir imtihanındır. Onunla
      dilediğini dalâlette bırakırsın ve dilediğini hidayete erdirirsin. Sen, bizim dostumuzsun. Artık bizi mağfiret et
      ve bize rahmet (merhamet) et. Sen, mağfiret edenlerin en hayırlısısın.”</p>
    <p>7 A&#39;RÂF-156: Bize bu dünyada ve ahirette (yevm&#39;il âhirde, kıyâmet gününde, hayat gününde) haseneler
      (güzel ameller, derecat kazandıran ameller) yaz (pozitif derecelerimizi, negatif derecelerimizden daha çok
      kazandır). Gerçekten biz tövbe edip, Sana döndük. Allahû Tealâ, şöyle buyurdu: “Azabımı dilediğime isabet
      ettiririm. Ve rahmetim herşeyi kuşattı. Böylece onu (haseneyi) takva sahiplerine ve zekâtı veren kimselere
      yazacağım. Ve onlar ki; onlar, âyetlerimize îmân ederler (mü&#39;minlerdir).”</p>
    <p>7 A&#39;RÂF-157: Onlar ki, yanlarındaki Tevrat&#39;ta ve İncil&#39;de yazılı buldukları ümmî, nebî, resûle tâbî
      olurlar. Onlara ma&#39;ruf ile (irfanla) emreder, onları münkerden nehyeder ve onlara tayyib olanları (temiz ve
      güzel olan şeyleri), helâl kılar. Habis olanları (kötü ve pis şeyleri), onlara haram kılar. Ve onların,
      ağırlıklarını (günahlarını sevaba çevirip, günahlarının ağırlığını) kaldırır. Ve üzerlerindeki zincirleri, (ruhu
      vücuda bağlayan bağ ve fetih kapısının üzerindeki 7 baklalı altın zincir) kaldırır. Artık onlar, O&#39;na îmân
      ettiler ve O&#39;na saygı gösterdiler ve O&#39;na yardım ettiler ve O&#39;nunla beraber indirilen Nur&#39;a
      (Kur&#39;ân-ı Kerim&#39;e) tâbî oldular. İşte onlar, onlar felâha (kurtuluşa, cennet mutluluğuna ve dünya
      mutluluğuna) erenlerdir.</p>
    <p>7 A&#39;RÂF-158: De ki: “Ey insanlar! Muhakkak ki; ben, sizin hepinize (gönderilen) Allah&#39;ın resûlüyüm. O ki;
      semaların ve arzın mülkü, O&#39;nundur. O&#39;ndan başka ilâh yoktur. O, hayat verir (yaşatır) ve öldürür. Öyleyse
      Allah&#39;a ve O&#39;nun ümmî, nebî, resûlüne îmân edin ki; O, Allah&#39;a ve O&#39;nun kelimelerine (sözlerine)
      inanır (îmân eder). Ve O&#39;na tâbî olun ki; böylece siz, hidayete eresiniz.”</p>
    <p>7 A&#39;RÂF-159: Ve Musa (A.S)&#39;ın kavminden bir ümmet vardır. Hakk&#39;a hidayet ederler (hidayete
      ulaştırırlar). Ve onunla (hak ile) adaletle hükmederler.</p>
    <p>7 A&#39;RÂF-160: Ve onları ümmet olarak on iki sıbt&#39;a ayırdık. Kavmi ondan su istediği zaman, Musa
      (A.S)&#39;a asasını taşa vurmasını vahyettik. Hemen ondan on iki pınar fışkırdı. Her grup insan, içeceği yeri
      bildi. Ve onların üzerini bulutla gölgeledik. Ve onlara, kudret helvası ve bıldırcın indirdik. Sizi
      rızıklandırdığımız helâl şeylerden yeyin! Ve (onlar), bize zulmetmediler, fakat kendi nefslerine zulmettiler.</p>
    <p>7 A&#39;RÂF-161: Ve onlara: “Bu şehirde yerleşin ve ondan dilediğiniz yerden yeyin, af dilediğinizi söyleyin ve
      kapıdan secde ederek girin.” denilmişti. “Sizin hatalarınızı mağfiret edelim ve muhsinlere daha da arttıralım.”
    </p>
    <p>7 A&#39;RÂF-162: Böylece onlardan zulmedenler, sözü; onlara söylenenden başka bir sözle değiştirdiler. Bunun
      üzerine, yapmış oldukları zulümler sebebiyle, semadan onların üzerine bir azap gönderdik.</p>
    <p>7 A&#39;RÂF-163: Ve onlara (bir zamanlar) deniz kenarında olan beldeden sor. Balıkları onlara yasak uygulama
      günlerinde (cumartesi günü) akın akın geldiği zaman, (o gün) cumartesi gününde haddi aşıyorlar (yasağı
      uygulamıyorlar). Ve yasak uygulamama günü onlara (balıklar) gelmiyorlar. İşte böyle, fıska düşmüş olduklarından
      dolayı onları imtihan ediyorduk.</p>
    <p>7 A&#39;RÂF-164: Ve onlardan bir ümmet: “Allah&#39;ın helâk edeceği (yok edeceği) veya şiddetli bir azapla azap
      edeceği bir kavme niçin öğüt veriyorsunuz?” dedikleri zaman şöyle dediler: “Rabbinize bir özür olsun ve böylece
      (bu öğütle) takva sahibi olurlar.” diye.</p>
    <p>7 A&#39;RÂF-165: Artık onunla öğüt verildikleri şeyi unuttukları zaman, kötülükten men (nehy) edenleri kurtardık.
      Ve zulüm edenleri, fıska düşmüş olduklarından dolayı kötü bir azapla aldık (yakaladık).</p>
    <p>7 A&#39;RÂF-166: Böylece onlar, ondan nehyedildikleri şeyde haddi aşınca, onlara: “Aşağılık maymunlar olun!”
      dedik.</p>
    <p>7 A&#39;RÂF-167: Ve senin Rabbin kıyâmet gününe kadar, onlara azabın en kötüsünü yapacak kişileri mutlaka
      göndereceğini bildirmişti. Muhakkak ki senin Rabbin ikabı (cezası) çabuk olandır. Ve gerçekten O, elbette Gafur ve
      Rahîm&#39;dir.</p>
    <p>7 A&#39;RÂF-168: Ve yeryüzünde onları ümmetlere (topluluklara) ayırdık. Onlardan bir kısmı salihler ve bir kısmı
      bunlardan başkalarıdır (salih olmayanlar). Ve onları, hasenat (pozitif derece kazandıran ameller) ve seyyiat
      (negatif derece kazandıran ameller) ile imtihan ettik ki; böylece (Allah&#39;a) dönsünler diye.</p>
    <p>7 A&#39;RÂF-169: Artık onlardan sonra, sonraki nesil halef oldu (onların yerine geçti). Kitab&#39;a varis
      oldular. Ve: “Yakında bize mağfiret edilecek (günahlarımız sevaba çevrilecek).” diyerek, bu değersiz dünya malını
      alırlar (aldılar). Ve onun gibi bir misli daha dünya malı onlara gelse, onu da alırlar. Allah&#39;a karşı haktan
      başka bir şey söylememeleri için onlardan Kitab&#39;ın misaki alınmadı mı? Ve O&#39;nun içindekileri, onlar
      okudular (öğrendiler). Takva sahibi olanlar için ahiret yurdu daha hayırlıdır. Hâlâ akıl etmez misiniz?</p>
    <p>7 A&#39;RÂF-170: Onlar ki; Kitab&#39;a sımsıkı sarılırlar ve namazı ikame ederler. Muhakkak ki Biz, salih
      olanların ecrini zayi etmeyiz.</p>
    <p>7 A&#39;RÂF-171: Ve dağı, bir gölge gibi onların üzerine çekip kaldırdığımız zaman onu, üzerlerine düşecek
      zannettiler. Size verdiğimiz şeyi, kuvvetle tutun ve onun içinde olanı (emir ve yasakları), hatırlayın
      (uygulayın). Böylece siz, takva sahibi olursunuz.</p>
    <p>7 A&#39;RÂF-172: Ve kıyâmet günü, gerçekten biz bundan gâfildik (gâfilleriz) dersiniz diye (dememeniz için),
      senin Rabbin, Âdemoğullarının sırtlarından onların zürriyetlerini aldığı zaman onları, nefsleri üzerine şahit
      tuttu. (Allahû Tealâ şöyle buyurdu): “Ben, sizin Rabbiniz değil miyim?” Dediler ki: “Evet, (Sen, bizim
      Rabbimizsin), biz şahit olduk.”</p>
    <p>7 A&#39;RÂF-173: Veya fakat daha önce babalarımız da şirk koştu ve biz onlardan sonraki nesiliz. Hal böyle iken
      bâtılla amel edenlerin yaptıklarından dolayı mı bizi helâk edeceksin?” dersiniz diye.</p>
    <p>7 A&#39;RÂF-174: Ve işte böyle âyetlerimizi ayrı ayrı açıklıyoruz ki; böylece onlar, (Allah&#39;a) dönsünler
      diye.</p>
    <p>7 A&#39;RÂF-175: Onlara, âyetlerimizi verdiğimiz kimsenin haberini oku (anlat). Sonra o, ondan (âyetlerden)
      ayrıldı, artık şeytan onu kendisine tâbî kıldı. Ve böylece o zarar görenlerden (azgınlardan) oldu.</p>
    <p>7 A&#39;RÂF-176: Ve şâyet dileseydik onu, onunla (âyetlerimizle) elbette yükseltirdik. Ve fakat o dünyaya
      meyletti ve hevasına (nefsinin afetlerine) tâbî oldu. Artık onun hali, köpeğin hali gibidir ki; onunla ilgilensen
      de solur, onu terketsen de (kendi haline bıraksan da) solur. Âyetlerimizi yalanlayan kavmin hali işte böyledir.
      Artık bu kısası anlat, böylece onlar tefekkür ederler.</p>
    <p>7 A&#39;RÂF-177: Âyetlerimizi yalanlayan kavmin hali ne kötü. Ve (onlar) nefslerine zulmetmiş oldular.</p>
    <p>7 A&#39;RÂF-178: Allah kimi hidayete erdirirse (kendisine ulaştırırsa), artık o hidayete ermiştir. Ve kim
      dalâlette bırakılırsa, işte onlar, onlar artık hüsrana uğrayanlardır (nefslerini hüsrana düşürenlerdir).</p>
    <p>7 A&#39;RÂF-179: Ve andolsun ki; cehennemi, insanların ve cinlerin çoğuna hazırladık (yarattık). Onların kalpleri
      vardır, onunla fıkıh (idrak) etmezler. Onların gözleri vardır, onunla görmezler. Onların kulakları vardır, onunla
      işitmezler. Onlar hayvanlar gibidir. Hatta daha çok dalâlettedirler. İşte onlar, onlar gâfillerdir.</p>
    <p>7 A&#39;RÂF-180: En güzel isimler Allah&#39;ındır, artık O&#39;na onunla (esmaları ile) dua ediniz! Allah&#39;ın
      isimlerini (mânâsını) saptıranları terket! Yapmış oldukları şeyden dolayı yakında cezalandırılacaklar.</p>
    <p>7 A&#39;RÂF-181: Ve yarattıklarımızdan bir ümmet vardır ki, Hakk&#39;a (Allah&#39;a) ulaştırırlar ve onunla
      adaletle hükmederler.</p>
    <p>7 A&#39;RÂF-182: Âyetlerimizi yalanlayanları, onların derecelerini, bilemeyecekleri bir yerden yavaş yavaş
      azaltacağız (böylece yavaş yavaş helâke yaklaştıracağız).</p>
    <p>7 A&#39;RÂF-183: Ve onlara mühlet veririm, benim tuzağım (hilem) metindir (çetindir, katlanması zordur).</p>
    <p>7 A&#39;RÂF-184: Ve onların sahibinde cinnetten (delilikten) yana bir şey olmadığını tefekkür etmezler mi? O
      ancak apaçık bir nezirdir.</p>
    <p>7 A&#39;RÂF-185: Onlar yerlerin, göklerin hükümranlığına (sünnetullaha, idaresine) ve Allah&#39;ın yarattığı
      şeylere ve ecellerinin yaklaşmış olması ihtimaline bakmıyorlar mı? Ondan sonra artık hangi söze inanırlar
      (mü&#39;min olurlar).</p>
    <p>7 A&#39;RÂF-186: Allah kimi dalâlette bırakırsa, artık onun için bir hidayetçi (hidayete erdiren) yoktur. Ve
      onları azgınlıkları (isyanları) içinde şaşkın (bir halde) terkeder (bırakır).</p>
    <p>7 A&#39;RÂF-187: Sana saati (kıyâmet) ne zaman olacağını (karar kılındığını) soruyorlar. De ki: “Onun ilmi ancak
      Rabbimin katındadır. Onun vaktini O&#39;ndan başkası açıklayamaz. Yerlere ve göklere ağır geldi, o size ansızın
      gelir (ansızın olmaktan başka bir şekilde gelmez). Sen sanki ondan haberdarmışsın gibi soruyorlar. “Onun ilmi
      yalnızca Allah&#39;ın katındadır.” de. Ve lâkin insanların çoğu bilmezler.</p>
    <p>7 A&#39;RÂF-188: De ki: “Allah&#39;ın dilemesi hariç, ben kendime fayda veya zarar verecek güce malik değilim.
      Eğer ben gaybı bilseydim, hayrı mutlaka çoğaltırdım, bana bir kötülük dokunmazdı. Ben ancak mü&#39;min olan kavim
      için bir nezir (uyaran) ve müjdeleyiciyim.</p>
    <p>7 A&#39;RÂF-189: Sizi bir nefsten yaratan ve onunla sükûn bulmanız için, ondan onun eşini yaratan O&#39;dur.
      Böylece, onu (sarılıp) örtünce, hafif bir yük yüklendi (hamile kaldı). Artık onunla dolaştı. Ağırlaştığı zaman
      ikisinin Rabbi Allah&#39;a (ikisi) dua ettiler: “Eğer bize bir salih (evlât) verirsen mutlaka şükredenlerden
      oluruz.”</p>
    <p>7 A&#39;RÂF-190: O ikisine salih bir (evlât) verdiğimiz zaman o ikisine (insanlardan bir çifte) verdiği şeylerle
      (hakkında) ona ortaklar kıldılar. Oysa Allahû Tealâ onların şirk koştuklarından yücedir (Âlî&#39;dir).</p>
    <p>7 A&#39;RÂF-191: Onlar kendileri yaratılıyorken, bir şey yaratamayan şeyleri şirk mi koşuyorlar?</p>
    <p>7 A&#39;RÂF-192: Ve onlara bir yardıma güç yetiremezler. Ve onlar kendilerine (de) yardım edemezler.</p>
    <p>7 A&#39;RÂF-193: Ve eğer onları hidayete (Allah&#39;a ulaşmaya) çağırırsanız size tâbî olmazlar. Onları davet mi
      ettiniz yoksa siz sessiz mi kaldınız? Sizin için birdir (sizin durumunuz aynıdır, farketmez).</p>
    <p>7 A&#39;RÂF-194: Muhakkak ki; Allah&#39;tan başka dua ettikleriniz sizler gibi kullardır. Öyleyse onları çağırın.
      Eğer doğru sözlü iseniz böylece size (sizin duanıza) icabet etsinler (duanızı yerine getirsinler).</p>
    <p>7 A&#39;RÂF-195: Onların, onlarla yürüdükleri ayakları mı var? Veya onlarla tuttukları elleri mi var? Veya
      onlarla gördükleri gözleri mi var? Veya onlarla işittikleri kulakları mı var? Söyle (onlara) ortaklarını
      çağırsınlar, sonra bana tuzak kursunlar. Böylece göz açtırmayın (fırsat vermeyin).</p>
    <p>7 A&#39;RÂF-196: Muhakkak ki; Kitab&#39;ı (Kur&#39;ân-ı Kerim&#39;i) indiren Allah benim dostumdur. Ve O,
      salihlere velîlik yapar (dosttur).</p>
    <p>7 A&#39;RÂF-197: O&#39;ndan başka dua ettiğiniz şeyler (çağırdıklarınız) size yardım etmeye muktedir değillerdir
      (güç yetiremezler) ve kendilerine de yardım edemezler.</p>
    <p>7 A&#39;RÂF-198: Ve onları eğer hidayete (Allah&#39;a ulaşmaya) çağırırsanız işitmezler. Ve onları sana bakar
      görürsün ve onlar görmezler.</p>
    <p>7 A&#39;RÂF-199: Affı ahzet (affı kendine usül edin) ve irfanla emret ve cahillerden yüz çevir.</p>
    <p>7 A&#39;RÂF-200: Ve fakat şeytandan sana bir dürtü gelirse, hemen Allah&#39;a sığın. Muhakkak ki O; işitendir,
      bilendir.</p>
    <p>7 A&#39;RÂF-201: Muhakkak ki; takva sahibi kimseler şeytandan onlara gözü bürüyen bir vesvese dokunduğu zaman
      (Allah&#39;ı) tezekkür ederler (Allah&#39;la tezekkür ederler). İşte o zaman onlar, basar edenlerdir (kalp
      gözlerinin basar hassası ile görürler: Casiye-23).</p>
    <p>7 A&#39;RÂF-202: Ve onların (şeytanların) kardeşleri onları cehenneme sürüklerler. Sonra (bundan) vazgeçmezler.
    </p>
    <p>7 A&#39;RÂF-203: Ve onlara bir âyet getirmediğin zaman “Onu derleyip toplasaydın (bir âyet düzseydin) olmaz
      mıydı?” dediler. De ki: “Rabbimden bana ne vahyolunursa ben ancak ona tâbî olurum.” Bu, Rabbinizden basiretler
      (kalp gözlerinizin görmesini sağlayacak olan yardımlar)dır. Ve hidayete erdiren (Allah&#39;a ulaştıran)dır. Ve
      mü&#39;min olan (kalbine îmân yazılan) bir kavim için rahmettir.</p>
    <p>7 A&#39;RÂF-204: Kur&#39;ân okunduğu zaman artık onu dinleyin! Ve susun ki; böylece rahmete kavuşturulursunuz.
    </p>
    <p>7 A&#39;RÂF-205: Ve sabah ve akşam vakitlerinde Rabbini kendi kendine, korkarak ve yalvararak, sözün sesli
      olmayanı ile zikret. Ve gâfillerden olma.</p>
    <p>7 A&#39;RÂF-206: Muhakkak ki Allah&#39;ın katında olanlar (huzur namazı kılanlar), O&#39;na ibadet etmekten
      kibirlenmezler. Ve O&#39;nu tesbih ederler. Ve O&#39;na secde ederler.</p>
  </div>
</body>

</html>