<!doctype html>
<html>

<head>
  <meta http-equiv="content-type" content="text/html; charset=utf-8">
  <title>64 TEGÂBUN</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>64 TEGÂBUN</h1><br />
    <p>64 TEGÂBUN-1: Göklerde ve yerde olan herşey Allah&#39;ı tesbih eder. Mülk O&#39;nundur ve hamd O&#39;nadır. Ve O,
      herşeye Kaadir&#39;dir (gücü yetendir).
    </p>
    <p>64 TEGÂBUN-2: Sizi yaratan O&#39;dur. Buna rağmen sizin bir kısmınız kâfir ve bir kısmınız mü&#39;min. Ve Allah,
      yaptıklarınızı en iyi görendir.
    </p>
    <p>64 TEGÂBUN-3: Gökleri ve yeri hak ile yarattı. Ve size suret (şekil) verdi. Sonra sizin suretlerinizi ahsen
      yaptı. Ve varış (ulaşma), O&#39;nadır (ulaşılacak makam, O&#39;dur, O&#39;nun Zat&#39;ıdır).
    </p>
    <p>64 TEGÂBUN-4: Göklerde ve yerde olanları bilir. Ve gizlediklerinizi, açıkladıklarınızı bilir. Ve Allah,
      sadırlarda (gönüllerde) olanı en iyi bilendir.
    </p>
    <p>64 TEGÂBUN-5: Daha önce inkâr edenlerin haberi size gelmedi mi? O zaman onlar, işlerinin vebalini tattılar. Ve
      onlar için elîm azap vardır.
    </p>
    <p>64 TEGÂBUN-6: İşte bu, onlara resûlleri beyyineler (açık deliller) getirdiği zaman: “Bir beşer mi bizi hidayete
      erdirecek?” demeleri sebebiyledir. Böylece inkâr ettiler ve yüz çevirdiler. Ve Allah, müstağni olduğunu
      (Kendisinin hiçbir şeye ve de onların îmânlarına da ihtiyacı olmadığını) gösterdi. Ve Allah; Gani&#39;dir,
      Hamîd&#39;dir.
    </p>
    <p>64 TEGÂBUN-7: İnkâr edenler, asla beas edilmeyecekleri (tekrar diriltilmeyecekleri) zannında bulundular. De ki:
      “Hayır, Rabbime andolsun! Elbette beas edileceksiniz. Sonra yaptığınız amelleriniz mutlaka size haber verilecek.”
      Ve bu, Allah için kolaydır.
    </p>
    <p>64 TEGÂBUN-8: Artık Allah&#39;a, O&#39;nun Resûl&#39;üne ve indirdiğimiz Nur&#39;a îmân edin. Ve Allah,
      yaptıklarınızdan haberdar olandır.
    </p>
    <p>64 TEGÂBUN-9: Sizi toplanma günü için biraraya toplayacağı gün, işte o, aldanma günüdür. Ve kim Allah&#39;a îmân
      eder ve salih amel (nefs tezkiyesi) yaparsa, onun seyyiatini (günahlarını) örter. Ve orada ebediyyen kalmak üzere,
      altından nehirler akan cennetlere koyar. İşte bu fevz-ül azîmdir (büyük kurtuluştur).
    </p>
    <p>64 TEGÂBUN-10: Âyetlerimizi inkâr edenler ve yalanlayanlar; işte onlar, ateş ehlidirler, orada (cehennemde)
      ebediyyen kalacak olanlardır. Ve (o) ne kötü varış yeri (ulaşılacak yer).
    </p>
    <p>64 TEGÂBUN-11: Allah&#39;ın izni olmadıkça bir musîbet isabet etmez. Ve kim Allah&#39;a îmân ederse (âmenû
      olursa), (Allah) onun kalbine ulaşır. Ve Allah, herşeyi en iyi bilendir.
    </p>
    <p>64 TEGÂBUN-12: Ve Allah&#39;a itaat edin. Ve Resûl&#39;e itaat edin. Eğer hâlâ yüz çevirirseniz, bundan sonra
      resûlümüzün üzerinde olan (sorumluluk), sadece apaçık tebliğdir.
    </p>
    <p>64 TEGÂBUN-13: Allah; O&#39;ndan başka İlâh yoktur. Ve mü&#39;minler artık Allah&#39;a tevekkül etsinler.
    </p>
    <p>64 TEGÂBUN-14: Ey âmenû olanlar (Allah&#39;a ulaşmayı dileyenler)! Muhakkak ki, sizin zevcelerinizden ve
      evlâtlarınızdan size düşman olanlar vardır. Artık onlardan sakının. Ve eğer onları affeder, kusurlarına
      bakmazsanız ve bağışlarsanız, o taktirde muhakkak ki Allah; Gafur&#39;dur, Rahîm&#39;dir.
    </p>
    <p>64 TEGÂBUN-15: Oysa sizin mallarınız ve evlâtlarınız fitnedir (imtihandır). Ve Allah ki, ecrun azîm (en büyük
      mükâfat) O&#39;nun indindedir (katındadır).
    </p>
    <p>64 TEGÂBUN-16: Artık Allah&#39;a karşı gücünüzün yettiği kadar (en üst seviyede) takva sahibi olun. Dinleyin ve
      itaat edin! Ve kendiniz için hayır olarak infâk edin (verin). Ve kim nefsinin cimriliğinden kendini korursa
      (sakındırırsa), o taktirde işte onlar; onlar felaha (kurtuluşa) erenlerdir.
    </p>
    <p>64 TEGÂBUN-17: Eğer Allah&#39;a güzel bir borç verirseniz, onu size kat kat arttırarak öder ve sizi mağfiret
      eder. Ve Allah; Şekur&#39;dur (şükredilendir, şükrün karşılığını verendir), Halîm&#39;dir.
    </p>
    <p>64 TEGÂBUN-18: Gaybı (görünmeyeni) ve şahadet edileni (görüleni) bilendir. Azîz&#39;dir, Hakîm&#39;dir.
    </p>
  </div>
</body>

</html>