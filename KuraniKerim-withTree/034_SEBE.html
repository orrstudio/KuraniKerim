<!doctype html>
<html>

<head>
  <meta http-equiv="content-type" content="text/html; charset=utf-8">
  <title>34 SEBE</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>34 SEBE</h1><br />
    <p>34 SEBE-1: Hamd, göklerde ve yerde olan varlıklar kendisine ait olan Allah&#39;a aittir. Ve hamd, ahirette de
      O&#39;na aittir. Ve O, Hakîm&#39;dir (hikmet ve hüküm sahibi), Habîr&#39;dir (herşeyden haberdar olan).</p>
    <p>34 SEBE-2: (O, Allah) yere gireni ve ondan çıkanı, semadan ineni ve oraya yükseleni bilir. Ve O; Rahîm&#39;dir
      (rahmet nuru gönderendir), Gafûr&#39;dur (mağfiret eden, günahları sevaba çeviren).</p>
    <p>34 SEBE-3: Ve kâfirler: &quot;O saat (kıyâmet) bize gelmeyecek.&quot; dediler. De ki: &quot;Hayır, gaybı bilen
      Rabbim, mutlaka onu size getirecektir. Göklerde ve yerde zerre kadar (bir şey bile) O&#39;ndan gizli kalamaz.
      Bundan daha küçüğü ve daha büyüğü dahi hariç olmamak üzere Kitab-ı Mübın (Apaçık Kitab)&#39;ın içindedir.&quot;
    </p>
    <p>34 SEBE-4: (Kıyâmetin kopması) âmenû olanları (ölmeden önce Allah&#39;a ulaşmayı dileyenleri) ve amilüssalihat
      (nefs tezkiyesi) yapanları mükâfatlandırmak içindir. İşte onlar ki; onlar için mağfiret ve kerim rızık vardır.</p>
    <p>34 SEBE-5: Ve âyetlerimizi aciz bırakmak konusunda çalışanlar, işte onlar ki; onlar için elîm azaptan iğrenç bir
      azap vardır.</p>
    <p>34 SEBE-6: Ve kendilerine ilim verilenler, sana Rabbinden indirilenin hak olduğunu ve onun Azîz (ve) Hamîd
      Olan&#39;ın (Allah&#39;ın) yoluna (Allah&#39;a ulaştıran Sıratı Mustakîm&#39;e) hidayet ettiğini (ulaştırdığını)
      görüyorlar.</p>
    <p>34 SEBE-7: Ve kâfirler dediler ki: &quot;Siz tamamen parça parça olduğunuz (öldükten sonra vücudunuz çürüdüğü
      zaman) sizin mutlaka yeniden halkedileceğinizi (yaratılacağınızı) haber veren bir adamı size gösterelim mi?&quot;
    </p>
    <p>34 SEBE-8: Allah&#39;a yalanla iftira mı etti? Yoksa onda cinnet (delilik) mi var? Hayır, onlar, ahirete
      inanmayanlar, azapta ve uzak bir dalâlet içindedirler.</p>
    <p>34 SEBE-9: Yerin ve göklerin önlerinde ve arkalarında olan (kesimlerini) hâlâ görmüyorlar mı? Eğer dilersek,
      onları yerin dibine geçiririz veya gökten onların üzerine parçalar düşürürüz. Muhakkak ki bunda, münib olan
      (Allah&#39;a yönelen ve O&#39;na ulaşmayı dileyerek böylece O&#39;na) kul olan herkes için ayet (ibret) vardır.
    </p>
    <p>34 SEBE-10: Ve andolsun ki Dâvud (a.s)&#39;a, Bizden bir fazilet verdik (nefsini tasfiye ettik). Ey dağlar,
      onunla beraber bana yönelin ve ey kuşlar (siz de)! Ve Biz de ona demiri yumuşattık.</p>
    <p>34 SEBE-11: (Bedeni örten) uzun (geniş) zırhlar yap. Ve onu örgü (iç içe halkalar) şeklinde dizayn et. Ve salih
      amel (zikirle nefs tezkiyesi) yapın! Muhakkak ki Ben, yaptıklarınızı görenim.</p>
    <p>34 SEBE-12: Ve sabah gidişi ile bir aylık, akşam gelişi ile bir aylık mesafeyi kateden rüzgâr, Süleyman içindi
      (onun emrine vermiştik). Erimiş bakırı, kaynağından onun için akıttık. Ve cinlerden, Rabbinin izniyle onun elinin
      altında (emrinde) çalışanlar vardı. Onlardan kim emrimizden çıkarsa, ona alevli ateşin azabını tattırırız
      (tattırdık).</p>
    <p>34 SEBE-13: Ona dilediği şeyleri, mihraplar (mescidler, saraylar, yüksek binalar), heykeller, havuz gibi büyük
      çanaklar, sabit kazanlar yapıyorlar(dı). Ey Dâvud ailesi, şükrederek çalışın! Ve kullarımdan, çok şükredenler
      azdır.</p>
    <p>34 SEBE-14: Onun ölümüne hükmettiğimiz zaman ölümünün ortaya çıkmasına, sadece bastonunu yiyen bir ağaç kurdu
      delil (sebep) oldu. Ancak yere kapandığı zaman, (ölümü) cinlere belli oldu (cinler, onun öldüğünü o zaman
      anladılar). Eğer gaybı bilmiş olsalardı, muhîn (alçaltıcı) azabın içinde kalmazlardı.</p>
    <p>34 SEBE-15: Andolsun ki Sebe (halkı) için meskûn oldukları yerlerde, sağda ve soldaki iki bahçe âyettir
      (ibrettir). Rabbinizin rızkından yeyin ve O&#39;na şükredin! (O), güzel bir belde. Ve (Allah), mağfiret eden bir
      Rab.</p>
    <p>34 SEBE-16: Fakat onlar yüz çevirdiler. Bunun üzerine onlara &quot;arim&quot; selini gönderdik. Ve onların iki
      bahçesini, acı meyveli ağaçlara, meyvesiz ağaçlara ve az miktarda sidr ağacını havi olan iki bahçeye tebdil ettik
      (dönüştürdük).</p>
    <p>34 SEBE-17: İşte böylece inkârlarından dolayı onları cezalandırdık. Biz, kâfirlerden başkasını cezalandırır
      mıyız?</p>
    <p>34 SEBE-18: Ve onlarla bereketli kıldığımız ülkeler arasında, arka arkaya (birbirine yakın) beldeler kıldık. Ve
      orada seyir (yolculuk) yapılacak yollar taktir ettik. Orada geceleri ve gündüzleri emin olarak dolaşın (yolculuk
      yapın) (dedik).</p>
    <p>34 SEBE-19: Fakat onlar: &quot;Rabbimiz, seferlerimizin arasını uzak kıl.&quot; dediler. Ve kendilerine
      zulmettiler. Böylece onları (nesilden nesile anlatılan) &quot;hadîs&quot; kıldık Ve onları tamamen parça parça
      dağıttık. Muhakkak ki bunda, çok sabredenlerin ve çok şükredenlerin hepsi için elbette ayetler (ibretler) vardır.
    </p>
    <p>34 SEBE-20: Ve andolsun ki iblis, onlar üzerindeki zannını (hedefini) yerine getirdi. Böylece mü&#39;minleri
      oluşturan bir fırka (Allah&#39;a ulaşmayı dileyenler) hariç, hepsi ona (şeytana) tâbî oldular.</p>
    <p>34 SEBE-21: Ve onun (iblisin) onlar üzerinde bir sultanlığı (nüfuzu, tesiri) yoktu. Ahirete (hayatta iken ruhunu
      Allah&#39;a ulaştırmaya) inanan kişi ile ondan (Allah&#39;a ulaşmaktan) şüphe içinde olanları bilmemiz için
      (iblisle onları imtihan ettik). Ve senin Rabbin herşeyi hıfzedendir.</p>
    <p>34 SEBE-22: Allah&#39;tan başka zeam ettiklerinizi (değer verdiklerinizi, ilâh saydıklarınızı) çağırın! Göklerde
      ve yerde zerre ağırlığınca bir şeye (güce) malik değildirler. Onların, o ikisinde (göklerde ve yerde) bir
      ortaklığı yoktur. Ve O&#39;nun (Allah&#39;ın) onlardan bir yardımcısı yoktur.</p>
    <p>34 SEBE-23: Ve O&#39;nun huzurunda, kendisine izin verdiği kimseden başkasının şefaati bir fayda vermez. Onların
      kalplerinden korku giderilince: &quot;Rabbiniz ne buyurdu?&quot; dediler. (Onlar da) &quot;Hakkı buyurdu.&quot;
      dediler. Ve O; Âli&#39;dir (çok yüce), Kebir&#39;dir (çok büyük).</p>
    <p>34 SEBE-24: De ki: &quot;Göklerden ve yerden sizi rızıklandıran kim?&quot; &quot;Allah&quot; de. Ve muhakkak ki
      biz veya siz, mutlaka ya hidayet üzerindeyiz veya apaçık dalâlet üzerinde.</p>
    <p>34 SEBE-25: De ki: &quot;Bizim yaptığımız cürümlerden (suçlardan) siz sorgulanmazsınız. Ve biz (de) sizin
      yaptıklarınızdan sorgulanmayız.&quot;</p>
    <p>34 SEBE-26: De ki: &quot;Rabbimiz bizi birarada toplayacak. Sonra hak ile bizim aramızı açacak (hüküm
      verecek).&quot; Ve O; Fettah&#39;tır (hak ile hükmeden) ve Âlim&#39;dir (en iyi bilen).</p>
    <p>34 SEBE-27: De ki: &quot;Ortaklığa ilhak (dahil) ettiğiniz ortakları (Allah&#39;a şirk koştuğunuz putları) bana
      gösterin. Olamaz, hayır (onlar Allah&#39;a ortak olamazlar). O Allah ki; Azîz&#39;dir (üstün, yüce), Hakîm&#39;dir
      (hüküm ve hikmet sahibi).</p>
    <p>34 SEBE-28: Ve Biz, seni (kâinattaki) insanların hepsi için müjdeleyici ve nezir (uyarıcı) olmandan başka bir şey
      için göndermedik. Fakat insanların çoğu bilmezler.</p>
    <p>34 SEBE-29: Ve: &quot;Eğer sadıklar (doğru söyleyenler) iseniz bu vaad (kıyâmet) ne zaman?&quot; derler.</p>
    <p>34 SEBE-30: De ki: &quot;Sizin için (belirlenen) günün zamanından, bir saat (dahi) tehir ve takdim edemezsiniz
      (geciktiremezsiniz veya öne alamazsınız).&quot;</p>
    <p>34 SEBE-31: Ve kâfirler: &quot;Bu Kur&#39;ân&#39;a ve elleri arasındakine (İncil&#39;e) asla inanmayız.&quot;
      dediler. Rab&#39;lerinin huzurunda zalimleri tevkif edildikleri (tutuklandıkları) zaman görsen. Birbirlerine lâf
      atarlar. Zaafa uğratılanlar (hakir görülenler), kibirlenenlere: &quot;Eğer siz olmasaydınız, biz muhakkak
      mü&#39;minler olurduk.&quot; derler.</p>
    <p>34 SEBE-32: Kibirlenenler, zaafa uğratılanlara: &quot;Sizlere hidayet geldikten sonra, hidayetten sizleri biz mi
      engelledik? Hayır, siz (kendiniz) mücrimlerdiniz (suçlulardınız).&quot; dedi(ler).</p>
    <p>34 SEBE-33: Ve zaafa uğratılanlar (hakir görülenler), kibirlenenlere: &quot;Hayır, (işiniz) gece ve gündüz hile
      idi. Bize Allah&#39;ı inkâr etmemizi ve O&#39;na putları eşler koşmamızı emrediyordunuz.&quot; dediler. Azabı
      gördükleri zaman pişmanlıklarını saklarlar (için için pişman olurlar). İnkar edenlerin boyunlarına halkalar
      (zincirler) geçirdik. Onlar yaptıklarından başka bir şeyle mi cezalandırılırlar?</p>
    <p>34 SEBE-34: Ve Bizim nezir göndermediğimiz hiçbir yer yoktur. Her karyenin (ülkenin) refah içinde olanları (ileri
      gelenleri): &quot;Muhakkak ki biz, sizin kendisiyle gönderildiğiniz şeyi inkâr edenleriz.&quot; demekten başka bir
      şey söylemediler.</p>
    <p>34 SEBE-35: Ve: &quot;Biz, mal ve evlât olarak daha çoğuz. Ve biz, azap edilecek olanlar değiliz.&quot; dediler.
    </p>
    <p>34 SEBE-36: De ki: &quot;Muhakkak ki benim Rabbim, dilediği kimseye rızkı genişletir ve taktir eder (daraltır).
      Ve lâkin insanların çoğu bilmezler.&quot;</p>
    <p>34 SEBE-37: Ve sizin mallarınız ve evlâtlarınız katımızda sizi, Bize yaklaştıracak yüksek değere sahip değildir.
      Âmenû olan ve salih amel (nefs tezkiyesi) yapanlar hariç. İşte onlar, onlar için amelleri sebebiyle kat kat
      mükâfat vardır. Ve onlar, yüksek makamlarda emin (emniyette) olanlardır.</p>
    <p>34 SEBE-38: Ve âyetlerimizi aciz (hükümsüz) bırakmak için çalışanlar, işte onlar azap içinde (azabın daha kötüsü
      için) hazır bulunanlardır.</p>
    <p>34 SEBE-39: De ki: &quot;Muhakkak ki benim Rabbim, kullarından dilediği kimseye rızkı genişletir ve taktir eder
      (daraltır). Ve bir şey infâk ettiğiniz (verdiğiniz) zaman (o taktirde) O, onun karşılığını verir. Ve O, rızık
      verenlerin en hayırlısıdır.</p>
    <p>34 SEBE-40: Ve o gün onların hepsini haşredecek (birarada toplayacak). Sonra meleklerine şöyle buyuracak:
      &quot;Size tapmış olanlar bunlar mı?&quot;</p>
    <p>34 SEBE-41: (Melekler) dediler ki: &quot;Sen Sübhan&#39;sın (herşeyden münezzeh, çok yüce). Bizim velîmiz onlar
      değil, Sensin. Hayır, onlar cinlere tapıyorlardı. Onların çoğu, onlara (cinlerin söylediklerine)
      inananlardır.&quot;</p>
    <p>34 SEBE-42: Artık o gün bir kısmınız diğerlerine fayda ve zarar vermeye malik olamaz (gücü yetmez). Zulmedenlere:
      &quot;Tekzip etmiş (yalanlamış) olduğunuz ateşin azabını tadın.&quot; diyeceğiz.</p>
    <p>34 SEBE-43: Ve onlara âyetlerimiz açıkça okunduğu zaman: &quot;Bu ancak, babalarınızın tapmış olduğu şeylerden
      sizi men etmek isteyen bir adamdan başkası değildir.&quot; dediler. Ve dediler ki: &quot;Bu, uydurulmuş bir
      iftiradan başka bir şey değil.&quot; Ve kâfirler hak için, onlara (hak) geldiği zaman: &quot;Bu, ancak apaçık bir
      sihirdir.&quot; dediler.</p>
    <p>34 SEBE-44: Ve Biz, onlara tedris edecekleri (okuyup çalışacakları) kitaplardan vermedik. Ve senden önce onlara
      bir nezir (de) (uyarıcı peygamber) göndermedik.</p>
    <p>34 SEBE-45: Ve onlardan öncekiler (de) tekzip ettiler (yalanladılar). Ve onlara verdiğimiz şeylerin onda birine
      (bile) erişmediler. Buna rağmen resûllerimizi tekzip ettiler (yalanladılar). Bundan sonra inkârım (cezam) nasıl
      oldu?</p>
    <p>34 SEBE-46: De ki: &quot;Size sadece tek bir şey vaazediyorum. Allah için ikişer ikişer ve teker teker kalkın.
      Sonra tefekkür edin.&quot; Sizin sahibinizde (arkadaşınızda) cinnet (delilik) yoktur. O, ancak sizin için
      önünüzdeki (gelecek olan) şiddetli azaba (karşı) bir nezirdir (uyarıcı).</p>
    <p>34 SEBE-47: De ki: &quot;Ben sizden bir ecir (ücret) istemedim. Öyleyse o (ecriniz) sizin olsun. Benim ecrim
      sadece Allah&#39;a aittir. Ve O, herşeye şahittir.&quot;</p>
    <p>34 SEBE-48: De ki: &quot;Muhakkak ki benim Rabbim hakkı kazefe eder (tecelli ettirir). Bütün gaybleri (tamamiyle)
      bilendir.&quot;</p>
    <p>34 SEBE-49: De ki: &quot;Hak geldi, bâtıl (bir şey) zuhur ettiremez ve geri getiremez.&quot;</p>
    <p>34 SEBE-50: De ki: &quot;Eğer dalâlette olursam, o zaman sadece kendi nefsim üzerine (sebebiyle) olurum. Eğer
      hidayete erersem, o taktirde bu Rabbimin bana vahyi sebebiyledir. Muhakkak ki O; en iyi işiten ve en yakın
      olandır.&quot;</p>
    <p>34 SEBE-51: Ve onları dehşete kapıldıkları zaman görsen. Artık kaçış (kurtuluş) yoktur. Ve onlar, (cehenneme)
      yakın bir yerden yakalandılar.</p>
    <p>34 SEBE-52: Ve &quot;O&#39;na îmân ettik.&quot; dediler. (Hidayete) uzak bir yerden (dalâletten) onlar (îmânı)
      nasıl elde ederler?</p>
    <p>34 SEBE-53: Ve daha önce onu inkâr etmişlerdi ve uzak bir yerden (dalâletten) gayba (lâf) atıyorlardı.</p>
    <p>34 SEBE-54: Ve onlarla, onların istedikleri şeylerin arası ayrıldı, daha önce de (onlardan öncekilerin
      istedikleri) şeylere yapıldığı gibi. Muhakkak ki onlar, endişe veren bir şüphe içindeydiler.</p>
  </div>
</body>

</html>