<!doctype html>
<html>

<head>
  <meta http-equiv="content-type" content="text/html; charset=utf-8">
  <title>12 YÛSUF</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>12 YÛSUF</h1><br />
    <p>12 YÛSUF-1: Elif, Lâm, Râ. Bunlar, beyan edilmiş (açıklanmış) Kitab&#39;ın âyetleridir.</p>
    <p>12 YÛSUF-2: Muhakkak ki Biz, O&#39;nu Arapça Kur&#39;ân olarak indirdik. Böylece siz akıl edersiniz.</p>
    <p>12 YÛSUF-3: Sana vahyettiğimiz bu Kur&#39;ân ile en güzel kıssaları sana anlatıyoruz. Ve oysa sen, ondan önce
      elbette gâfillerdendin.</p>
    <p>12 YÛSUF-4: Yusuf (A.S), babasına şöyle demişti: “Babacığım, gerçekten ben on bir yıldız, güneş ve ay gördüm.
      Onları bana secde eder (vaziyette, durumda) gördüm.”</p>
    <p>12 YÛSUF-5: (Babası) şöyle dedi: “Ey oğulcuğum, rüyanı kardeşlerine anlatma! O zaman (anlattığın taktirde) sana
      tuzak kurarlar. Muhakkak ki; şeytan, insana apaçık düşmandır.”</p>
    <p>12 YÛSUF-6: Ve işte böylece, Rabbin seni seçecek ve sözlerin (olayların) tevîlini (yorumunu) sana öğretecek. Sana
      ve Yakûb (A.S)&#39;ın ailesine de, (tıpkı) daha önce ataların İbrâhîm (A.S) ve İshak (A.S)&#39;a (ni&#39;metini)
      tamamladığı gibi, ni&#39;metini tamamlayacak. Muhakkak ki senin Rabbin, Alîm (en iyi bilen)dir, Hakîm (hüküm veren
      hikmet sahibi)dir.</p>
    <p>12 YÛSUF-7: Andolsun ki; Yusuf ve kardeşlerinde, soranlar için âyetler (dersler) vardır.</p>
    <p>12 YÛSUF-8: “Yusuf ve kardeşi, babamıza: “Gerçekten bizden daha sevgili.” demişlerdi. Ve biz bir grubuz. Muhakkak
      ki; babamız, gerçekten açık bir yanılgı içinde.</p>
    <p>12 YÛSUF-9: Yusuf&#39;u öldürün veya onu bir yere atın. Babanızın yüzü, size dost olsun (babanızın sevgisi size
      kalsın). Ve ondan sonra salihler topluluğu olun.</p>
    <p>12 YÛSUF-10: İçlerinden bir sözcü şöyle dedi: “Yusuf&#39;u öldürmeyin. Bir şey yapacaksanız onu, kuyunun dibine
      atın. Bir yolcu kafilesi, onu bulur.”</p>
    <p>12 YÛSUF-11: &quot;Ey babamız! Sana ne oldu? Yusuf (konusunda) bize emniyet etmiyorsun (güvenmiyorsun). Ve
      muhakkak ki; biz, onun iyiliğini isteyenleriz.” dediler.</p>
    <p>12 YÛSUF-12: Yarın onu bizimle gönder. Bol bol yesin ve oynasın. Ve muhakkak ki; biz, onu gerçekten muhafaza
      edenleriz (koruyanlarız).</p>
    <p>12 YÛSUF-13: (Babası) şöyle dedi: “Onunla gitmeniz muhakkak ki; gerçekten beni mahzun eder. Ve ben, siz ondan
      gâfilken, onu bir kurdun yemesinden korkarım.”</p>
    <p>12 YÛSUF-14: “Ve biz gerçekten kuvvetli bir topluluk iken, eğer onu bir kurt yerse, o zaman biz mutlaka hüsrana
      düşen kimseler oluruz.” dediler.</p>
    <p>12 YÛSUF-15: Böylece hep beraber, onu kuyunun dibine atmak için götürdükleri zaman Biz, ona (Yusuf&#39;a):
      &quot;Onlar, farkında değillerken onlara bu yaptıklarını anlatacağını…” vahyettik.</p>
    <p>12 YÛSUF-16: Ve babalarına yatsı vakti ağlayarak geldiler.</p>
    <p>12 YÛSUF-17: “Ey babamız! Biz, yarış yapmak için gittik ve Yusuf&#39;u eşyamızın yanına bıraktık. O zaman (o
      esnada) onu kurt yedi. Biz doğru söylesek bile, sen bize inanacak değilsin.” dediler.</p>
    <p>12 YÛSUF-18: Ve üzerinde yalancı kan bulunan gömleğini getirdiler. (Babası şöyle) dedi: “Hayır. Sizi, nefsiniz
      bir işe sevketti. Artık bundan sonrası (benim yapmam gereken şey) güzel (bir) sabırdır. Sizin anlattığınız şeye
      karşı istiane (yardım) istenecek olan (sadece) Allah&#39;tır.”</p>
    <p>12 YÛSUF-19: Ve bir yolcu kafilesi (kervan) geldi. Sonra da sucularını (kuyuya) gönderdiler. Böylece kovasını
      sarkıttı. “Müjde! Bu bir (erkek) çocuk.” dedi. Onu ticaret malı olarak sakladılar. Ve Allah, yaptıklarını
      (yapmakta olduklarını) en iyi bilendir.</p>
    <p>12 YÛSUF-20: Ve onu (Yusuf&#39;u), az bir fiyatla, birkaç dirheme sattılar. Çünkü; ona karşı zahidlerden idiler.
    </p>
    <p>12 YÛSUF-21: Mısır&#39;da onu satın alan kişi, hanımına şöyle dedi: “Onun yerleşeceği yeri, özenle hazırla (ona
      karşı kerim ol). Belki bize faydası olur veya (belki de) onu evlât ediniriz.” Ve işte böylece ona hadîslerin
      (olayların, sözlerin) tevîlini (yorumunu) öğretelim diye Yusuf&#39;u yeryüzünde yerleştirdik. Ve Allah, emrinde
      gâlip olandır. Ve lâkin insanların çoğu bilmezler.</p>
    <p>12 YÛSUF-22: Ve en kuvvetli çağına ulaştığı (bulûğa erdiği) zaman ona hüküm (hikmet) ve ilim verdik. Muhsinleri
      işte böyle mükâfatlandırırız.</p>
    <p>12 YÛSUF-23: (Yusuf&#39;un) evinde kaldığı kadın, ondan murat almak istedi. Kapıları sımsıkı kapatıp: “Hadi gel,
      senin için...” dedi. O (Yusuf da) şöyle dedi: “Allah&#39;a sığınırım. O benim Rabbimdir. Benim yerleşme yerimi en
      güzel şekilde yaptı. Muhakkak ki; zalimler felâha (kurtuluşa) ermezler.”</p>
    <p>12 YÛSUF-24: Ve andolsun ki; (kadın) onu arzuladı. Eğer Rabbinin delilini görmeseydi, o (Yusuf A.S) da onu
      arzulamıştı. İşte böylece onu kötülükten ve fuhuştan uzaklaştırırız. Muhakkak ki; o muhlis kullarımızdandır.</p>
    <p>12 YÛSUF-25: Ve ikisi de kapıya koştular. (Kadın) onun gömleğini arkadan (çekerek) yırttı. Ve kapının yanında
      onun (kadının) efendisi ile karşılaştılar. Ve (kadın) şöyle dedi: &quot;Senin ehline (ailene) kötülük yapmak
      isteyen kimsenin cezası zindana atılmak veya acı (bir) azaptan başka nedir?”</p>
    <p>12 YÛSUF-26: (Yusuf şöyle) dedi: &quot;O beni elde etmek istedi. Onun (kadının) ailesinden bir şahit, şahitlik
      etti. Eğer onun gömleği önden yırtılmış ise o taktirde, o (bayan) doğru söylemiştir ve o (erkek)
      yalancılardandır.&quot;</p>
    <p>12 YÛSUF-27: Ve eğer onun gömleği arkadan yırtılmışsa, o taktirde o (kadın) yalan söyledi ve o (erkek) doğru
      söyleyenlerdendir.</p>
    <p>12 YÛSUF-28: Böylece onun gömleğinin arkadan yırtılmış olduğunu gördüğü zaman, (kadının eşi) şöyle dedi:
      “Muhakkak ki o sizin tuzağınız. Sizin tuzağınız geçekten büyüktür.”</p>
    <p>12 YÛSUF-29: Yusuf, sen bundan yüz çevir. Ve (sen) de (kadın) günahın için mağfiret dile. Muhakkak ki; sen,
      kasten günah işleyenlerden oldun.</p>
    <p>12 YÛSUF-30: Şehirdeki kadınlar: “Azîzin (vezirin) hanımı, onun (emrinde) olan (kölesi) genç delikanlıyı elde
      etmek istiyor. Aşk onun kalbine işlemiş. Biz, gerçekten onu apaçık bir sapıklıkta görüyoruz.” dedi(ler).</p>
    <p>12 YÛSUF-31: (Kadınların) onu çekiştirdiklerini işittiği zaman, onlara (davetçi) gönderdi. Ve onlara karşılıklı
      oturacak yer hazırladı. Onlardan herbirine (meyve soymaları için) bir bıçak verdi. Ve (Yusuf&#39;a): “Onlara
      (kadınlara), çık!” dedi. Böylece onu gördükleri zaman ona hayran kaldılar ve ellerini kestiler. Ve: “Hâşâ! Allah
      için, bu bir beşer değil, ancak kerim (bir) melektir.” dediler.</p>
    <p>12 YÛSUF-32: Şöyle dedi: “Hakkında beni kınadığınız kişi; işte bu!” Yemin ederim ki; onun nefsini elde etmek
      istedim (onun nefsinden murat almak istedim). Fakat o, şiddetle sakındı. Ve eğer ona emrettiğimi yapmazsa mutlaka
      zindana atılacak ve mutlaka küçük düşenlerden olacak.</p>
    <p>12 YÛSUF-33: (Yusuf A.S) şöyle dedi: “Rabbim, zindan bana, beni ona davet ettikleri şeyden daha sevimli.” Onların
      (kadınların) tuzaklarından beni uzaklaştırmazsan (uzaklaştırman hariç) onlara meylederim ve cahillerden olurum.
    </p>
    <p>12 YÛSUF-34: O zaman Rabbi ona icabet etti. Böylece onların hilesini ondan uzaklaştırdı. Muhakkkak ki O, en iyi
      işiten ve en iyi bilendir.</p>
    <p>12 YÛSUF-35: Daha sonra delilleri gördükten sonra, belli bir süreye kadar onu mutlaka zindana atmaları, onlara
      uygun göründü.</p>
    <p>12 YÛSUF-36: Ve onunla beraber iki genç erkek (de) zindana girdi. İkisinden biri şöyle dedi: “Muhakkak ki; ben
      kendimi (rüyamda) üzüm sıkarken görüyorum.” Ve diğeri (de) şöyle dedi: “Gerçekten ben (de) kendimi başımın üstünde
      ekmek taşırken görüyorum. Kuşlar ondan yiyorlar. Bize onun (onların) tevîlini (yorumunu) haber ver (anlat).
      Muhakkak ki; biz seni muhsinlerden görüyoruz.&quot;</p>
    <p>12 YÛSUF-37: Yusuf (A.S) şöyle dedi: “Size, rızıklandırılacağınız bir yemek gelmez ki; o, size gelmeden önce ben,
      size onun tevîlini (yorumunu) yapmış, size haber vermiş olmayayım. İşte bu ikisi, Rabbimin öğrettiklerindendir.
      Gerçekten ben, Allah&#39;a îmân etmeyen ve ahiretlerini (Allah&#39;a ruhlarını ulaştırmayı) inkâr eden bir kavmin
      dînini terkettim.”</p>
    <p>12 YÛSUF-38: Ve ben, atalarım İbrâhîm (A.S), İshak (A.S) ve Yâkub (A.S)&#39;ın dînine tâbî oldum. Bizim,
      Allah&#39;a bir şey ile şirk koşmamız olamaz. İşte bu, Allah&#39;ın bize ve insanlara fazlındandır. Fakat
      insanların çoğu, şükretmezler.</p>
    <p>12 YÛSUF-39: Ey zindan arkadaşlarım! Ayrı ayrı Rab&#39;ler mi daha hayırlı yoksa Vahid (tek) olan, Kahhar
      (kahredici, hâkim ve gâlip) olan Allah mı?</p>
    <p>12 YÛSUF-40: Sizin ondan başka taptıklarınız, Allah&#39;ın kendilerine bir delil indirmediği, sadece siz ve
      babalarınızın onu isimlendirdiğiniz (putlardan) başka bir şey değildir. Hüküm ise ancak Allah&#39;a aittir. Sizin
      O&#39;ndan başkasına ibadet etmemenizi emretti. İşte bu kayyum (Âdem A.S)&#39;tan kıyâmete kadar devam edecek
      olan) dîndir. Ve lâkin insanların çoğu bilmezler.</p>
    <p>12 YÛSUF-41: Ey zindan arkadaşlarım! Bu durumda sizin ikinizden biri, bundan sonra efendisine şarap sunacak
      (sakiliğe devam edecek) fakat diğeri asılacak. Böylece kuşlar onun başından yiyecek. Hakkında ikinizin de tabirini
      (fetvasını) istediğiniz iş kesinleşmiştir (kaza edilmiştir).</p>
    <p>12 YÛSUF-42: Ve ikisinden kurtulacağını bildiği kişiye: “Efendinin yanında beni an (zikret).&quot; dedi. Fakat
      şeytan ona, efendisine onu anmayı unutturdu. Böylece birkaç sene zindanda kaldı.</p>
    <p>12 YÛSUF-43: Ve Melik şöyle dedi: “Gerçekten ben, yedi (adet) zayıf ineğin, yedi (adet) semiz ineği yediğini
      görüyorum. Ve yedi yeşil başak ve diğerlerini de kurumuş görüyorum. Ey (kavmin) ileri gelenleri! Şâyet siz (rüya)
      tabir edenlerseniz, bana rüyamı yorumlayın.&quot;</p>
    <p>12 YÛSUF-44: “Karmakarışık rüyalar, biz böyle rüyaların yorumunu bilenler değiliz.” dediler.</p>
    <p>12 YÛSUF-45: O ikisinden kurtulmuş olanı (unuttuğunu) hatırladı ve (şöyle) dedi: &quot;Ben, size bir süre sonra
      onun tevîlini (yorumunu) haber vereceğim. Hemen beni gönderin.&quot;</p>
    <p>12 YÛSUF-46: Yusuf, ey sıddîk! Yedi (adet) semiz inek, onları yiyen yedi (adet) zayıf (inek) ve yedi (adet) yeşil
      sümbül (başak) ve kurumuş olan diğerleri hakkında bize yorum yap. Belki (umarım) ben insanlara dönerim. Böylece
      (seni ve rüyanın anlamını) onlar öğrenirler.</p>
    <p>12 YÛSUF-47: “Yedi yıl eskisi gibi ekin ekin. Böylece (bunlardan) yediğiniz az bir kısmı hariç, hasat
      ettiklerinizi başağında bırakın.” dedi.</p>
    <p>12 YÛSUF-48: Bir süre sonra, bunun arkasından zor 7 (kıtlık yılı) gelecek. Biriktirdiklerinizden az bir kısmı
      hariç daha önce onlar için sakladıklarınızı yiyecekler.</p>
    <p>12 YÛSUF-49: Bundan sonra içinde insanlara bol mahsûl olan bir yıl gelecek ve o yıl da meyvelerin suyunu
      sıkacaklar.</p>
    <p>12 YÛSUF-50: Ve Melik: “Onu bana getirin.” dedi. Böylece ona, resûl (ulak, haberci) geldiği zaman Yusuf (A.S):
      “Efendine dön ve ellerini kesen kadınların hali (durumu) nedir, ona sor.” dedi. Muhakkak ki; Rabbim onların
      hilelerini en iyi bilendir.</p>
    <p>12 YÛSUF-51: (Melik): &quot;Yusuf&#39;u elde etmek istediğiniz zaman konuştuğunuz konu neydi?&quot; dedi. Onlar
      (kadınlar) şöyle dediler: “Hâşâ, Allah için ondan bir kötülük görmedik.&quot; Azîzin karısı da: “Şimdi hak (gizli
      iken) ortaya çıktı. Ben, onun nefsinden murat almak istedim. Muhakkak ki; o sadıklardandır.” dedi.</p>
    <p>12 YÛSUF-52: (Yusuf haberciye dedi ki:) &quot;İşte bu, benim onun gıyabında (yokluğunda) ona (efendime) ihanet
      etmediğimi ve Allah&#39;ın, ihanet edenlerin hilesini başarıya ulaştırmadığını bilmeleri içindir.&quot;</p>
    <p>12 YÛSUF-53: Ve ben, nefsimi ibra edemem (temize çıkaramam). Muhakkak ki nefs, mutlaka sui olanı (şerri,
      kötülüğü) emreder. Rabbimin Rahîm esmasıyla tecelli ettiği (nefsler) hariç. Muhakkak ki Rabbim, mağfiret edendir
      (günahları sevaba çevirendir). Rahîm&#39;dir (rahmet nurunu gönderen ve merhamet edendir).</p>
    <p>12 YÛSUF-54: Ve melik şöyle dedi: “Onu bana getirin! Onu kendim için seçtim.&quot; Onunla konuşunca: “Muhakkak
      ki; sen, bugün bizim yanımızda mevki sahibisin, eminsin (güvenilir kişisin).” dedi.</p>
    <p>12 YÛSUF-55: (Yusuf A.S) şöyle dedi: “ Beni bu yerin hazineleri üzerine sorumlu kıl! Muhakkak ki; ben iyi
      korurum, iyi bilirim.”</p>
    <p>12 YÛSUF-56: Ve işte böylece Yusuf (A.S)&#39;ı yeryüzünde yerleştirdik (mevki sahibi yaptık). Onun (yeryüzünün),
      dilediği yerine yerleşti. Dilediğimiz kimseye rahmetimizi göndeririz. Ve muhsinlerin ecrini (mükâfatını) zayi
      etmeyiz.</p>
    <p>12 YÛSUF-57: Ve mutlaka âmenû olan (yaşarken Allah&#39;a ulaşmayı dileyen) kimseler için ahiretin (ruhu hayatta
      iken Allah&#39;a ulaştırmanın) ecri (mükâfatı) daha hayırlıdır. Ve onlar takva sahibi olmuşlardır.</p>
    <p>12 YÛSUF-58: Ve Yusuf (A.S)&#39;ın kardeşleri geldiler ve onun yanına girdiler. Onlar onu tanımadıkları halde o,
      onları hemen tanıdı.</p>
    <p>12 YÛSUF-59: Ve onların zahiri yüklerini hazırlayınca şöyle dedi: “Sizin babanızdan olan diğer kardeşinizi bana
      getirin. Ölçüyü tam ifa ettiğimi görmüyor musunuz? Ben ikram edenlerin en hayırlısıyım.&quot;</p>
    <p>12 YÛSUF-60: “Eğer onu bana getirmezseniz, o taktirde benim yanımda sizin için bir ölçek (zahire bile) yoktur. Ve
      bir daha yanıma gelmeyin (bana yaklaşmayın).”</p>
    <p>12 YÛSUF-61: “Onu babasından istemeye çalışacağız. Ve biz bunu mutlaka yaparız.” dediler.</p>
    <p>12 YÛSUF-62: Adamlarına (yardımcı gençlere) şöyle dedi: “Onların erzak bedellerini, yüklerinin içine koyun (geri
      verin). Umulur ki; onlar ailelerine geri döndükleri zaman onu farkederler, böylece geri gelirler.&quot;</p>
    <p>12 YÛSUF-63: Böylece ailelerine döndükleri zaman (babalarına) şöyle dediler: “ Ey babamız! Bize ölçek (erzak
      verilmesi) yasak edildi. Artık kardeşimizi bizimle gönder ki; biz ölçekle (erzak) alalım. Muhakkak ki; biz onu
      gerçekten koruyanlarız.&quot;</p>
    <p>12 YÛSUF-64: (Yâkub A.S) şöyle) dedi: “Ancak daha önce onun kardeşi için sizden emin olduğum gibi onun hakkında
      size güvenir miyim? Fakat Allah koruyucuların en hayırlısıdır ve O rahmet edenlerin en çok rahmet edenidir.”</p>
    <p>12 YÛSUF-65: Ve yüklerini (metalarını) açtıkları zaman sermayelerini kendilerine iade edilmiş buldular ve şöyle
      dediler: “Ey babamız! Daha ne isteriz. Bunlar bizim sermayemiz. Bize geri verilmiş ve ailemize (gene) erzak
      getiririz ve kardeşimizi koruruz. Ve (erzakımızı) bir deve yükü (daha) arttırırız. İşte bu az bir miktardır.”</p>
    <p>12 YÛSUF-66: (Yâkub A.S): “Sizin kuşatılmanız hariç onu mutlaka bana getireceğinize dair, Allah adına bir misak
      (kesin söz) verinceye kadar onu sizinle göndermem.&quot; dedi. Bunun üzerine ona misaklerini verdiler. O zaman
      şöyle dedi: “Allah bizim söylediklerimize vekildir.”</p>
    <p>12 YÛSUF-67: Ve şöyle dedi: “Ey oğullarım! Bir tek kapıdan girmeyiniz. Ayrı kapılardan giriniz. Allah&#39;tan
      olan bir şeyi sizden gideremem. Hüküm ancak Allah&#39;a aittir. Ben, O&#39;na tevekkül ettim. Artık tevekkül
      edenler de, O&#39;na tevekkül etsinler.&quot;</p>
    <p>12 YÛSUF-68: Ve babalarının onlara emrettiği yerden girdiler. Fakat bu, Allah&#39;tan olan bir şeyi onlardan
      gidermedi (onlara bir fayda vermedi). Ancak (bu), Yâkub (A.S) nefsindeki bir dileği yerine getirmiş oldu. Muhakkak
      ki; o, Biz ona öğrettiğimiz için bir ilmin sahibi idi. Fakat insanların çoğu bilmez.</p>
    <p>12 YÛSUF-69: “Yusuf (A.S)&#39;ın huzuruna girdikleri zaman (öz) kardeşini yanına aldı. “Gerçekten ben senin
      kardeşinim, artık onların yaptıkları şeylere üzülme.” dedi.</p>
    <p>12 YÛSUF-70: Artık onların yükünü hazırladığı zaman su kabını, kardeşinin yükünün içine koydu. Sonra müezzin: “Ey
      kafile, muhakkak ki; siz gerçekten hırsızlarsınız!” diye seslendi.</p>
    <p>12 YÛSUF-71: Onlara dönerek: “Kaybettiğiniz nedir?” dediler.</p>
    <p>12 YÛSUF-72: “Melik&#39;in su kabını kaybettik.” dediler. Kim onu getirirse (ona) bir deve yükü (erzak) var. Ve
      ben, ona kefilim.</p>
    <p>12 YÛSUF-73: Allah&#39;a andolsun ki; siz de biliyorsunuz biz burada fesat çıkarmak için gelmedik. Ve biz, hırsız
      değiliz (olmadık).</p>
    <p>12 YÛSUF-74: “Eğer siz yalan söylüyorsanız, o taktirde onun cezası nedir?” dediler.</p>
    <p>12 YÛSUF-75: “Onun cezası, o taktirde yükünde (kayıp eşya) bulunan kişinin kendisidir (kişinin kendisi ceza
      olarak bir yıl köle olur). Biz, zalimleri işte böyle cezalandırırız.” dediler.</p>
    <p>12 YÛSUF-76: Böylece (aramaya) kardeşinin heybesinden önce onların ( diğer kardeşlerinin) heybeleri ile başladı.
      Sonra onu kardeşinin heybesinden çıkardı. Yusuf için işte böyle bir düzen hazırladık. Allah&#39;ın dilemesi hariç
      Melik&#39;in milletinde (kurallarında) kardeşini (tutmak, alıkoymak) olmazdı. Dilediğimiz kimsenin derecelerini
      yükseltiriz. Ve bütün ilim sahiplerinin üstünde daha iyi bilen vardır.</p>
    <p>12 YÛSUF-77: Şöyle dediler: “Eğer o çalmışsa ondan önce onun kardeşi de çalmıştı.” Fakat Yusuf onu içinde
      gizledi, onlara açıklamadı. (İçinden dedi ki:) “Sizin durumunuz daha fena, Allah anlattıklarınızı çok iyi bilir.”
    </p>
    <p>12 YÛSUF-78: “Ey azîz (vezir)! Gerçekten onun çok yaşlı, büyük bir babası var. O sebeple onun yerine bizden
      birisini al (tut). Muhakkak ki; biz seni muhsinlerden görüyoruz.” dediler.</p>
    <p>12 YÛSUF-79: Eşyamızı yanında bulduğumuz kişiden başkasını almaktan (tutmaktan) Allah&#39;a sığınırım. Eğer biz
      (bunu) yaparsak, o zaman elbette zalimlerden oluruz.</p>
    <p>12 YÛSUF-80: Artık ondan ümitlerini kestikleri zaman bir kenara çekildiler. Onların en büyüğü gizlice konuşarak
      şöyle dedi: “Babamızın sizden, Allah adına misak aldığını ve daha önce Yusuf&#39;a yaptığınız kusuru bilmiyor
      musunuz? Babam bana izin verinceye kadar veya Allah benim hakkımda hüküm verinceye kadar, artık buradan asla
      ayrılmayacağım. Ve o hüküm verenlerin en hayırlısıdır.”</p>
    <p>12 YÛSUF-81: Babanıza dönün ve şöyle söyleyin: “Ey babamız! Senin oğlun, gerçekten hırsızlık yaptı. Biz
      bildiğimizden başka bir şeye şahit olmadık (görmedik). Ve biz gaybı (nasıl olduğunu) da bilmiyorduk.&quot;</p>
    <p>12 YÛSUF-82: Ve içinde bulunduğumuz şehir halkına ve aralarında döndüğümüz kervana sor. Muhakkak ki; biz
      gerçekten sadıklarız (doğru söyleyenleriz).</p>
    <p>12 YÛSUF-83: Yâkub (A.S) şöyle dedi: &quot;Hayır, sizin nefsiniz sizi bu işe teşvik etti.” Artık bundan sonrası
      güzel (bir) sabırdır. Umulur ki; Allah, onların hepsini bana getirir. Muhakkak ki; O Alîm (en iyi bilen) ve Hakîm
      (hikmet ve hüküm sahibi) olandır.</p>
    <p>12 YÛSUF-84: Ve onlardan yüz çevirdi ve: “Yusuf&#39;a yazık oldu (vah yusuf)” dedi. Artık o üzüntüsünü sakladığı
      (kezim olduğu) halde hüzünden gözleri ağardı.</p>
    <p>12 YÛSUF-85: (Oğulları) şöyle dediler: “Allah&#39;a andolsun ki; hasta oluncaya veya helâk oluncaya kadar
      Yusuf&#39;u anmaya devam ediyorsun.”</p>
    <p>12 YÛSUF-86: (Yâkub A.S ) şöyle dedi: “Ben kederimi ve hüznümü sadece Allah&#39;a arz ederim (şikâyet ederim). Ve
      sizin bilmediğiniz şey(ler)i ben Allah&#39;tan (Allah&#39;ın bildirmesi ile) bilirim.&quot;</p>
    <p>12 YÛSUF-87: Ey oğullarım, gidin ve Yusuf&#39;u ve onun kardeşini iyice araştırın! Allah&#39;ın vereceği
      ferahlıktan umut kesmeyin. Muhakkak ki; kâfirler (onu inkâr edenler) kavminden başkası, Allah&#39;ın vereceği
      ferahlıktan umut kesmez.</p>
    <p>12 YÛSUF-88: Bundan sonra onun huzuruna girince şöyle dediler: “Ey azîz! Bize ve ailemize şiddetli darlık dokundu
      ve biz az sermaye ile geldik. Artık bize ölçeği tam olarak ver ve bize tasadduk et (sadaka ver). Muhakkak ki;
      Allah sadaka verenlerin mükâfatını verir.&quot;</p>
    <p>12 YÛSUF-89: Yusuf (A.S): “Siz cahil iken Yusuf&#39;a ve onun kardeşine yaptığınız şeyi bildiniz mi (hatırladınız
      mı)?” dedi.</p>
    <p>12 YÛSUF-90: “Gerçekten sen misin? Mutlaka sen Yusuf&#39;sun!” dediler. “Ben Yusuf&#39;um ve bu benim kardeşim.
      Allah bizi ni&#39;metlendirdi. Çünkü kim takva sahibi olur ve sabrederse, o taktirde, muhakkak ki; Allah
      muhsinlerin ecrini zayi etmez.”</p>
    <p>12 YÛSUF-91: “Allah&#39;a yemin olsun ki; Allah seni kesinlikle bize üstün kılmış. Ve biz, elbette (kasten günah
      işleyen) günahkârlar olduk.” dediler.</p>
    <p>12 YÛSUF-92: “Bugün size kınama (suçlama) yoktur. Allah size mağfiret etsin. Ve O, Rahîm olanların en çok rahmet
      (merhamet) edenidir.” dedi.</p>
    <p>12 YÛSUF-93: “Bu gömleğimi götürün, sonra da onu babamın yüzüne sürün. Görme hassası (geri) gelir. Ve ailenizin
      hepsini bana getirin.”</p>
    <p>12 YÛSUF-94: Ve kafile (Mısır&#39;dan) ayrıldığı zaman onların babası şöyle dedi: “Bana &#39;bunuyor&#39;
      demezseniz, gerçekten ben Yusuf&#39;un rayihasını (kokusunu, Yusuf&#39;tan gelen rüzgârın esintisini) duyuyorum.”
    </p>
    <p>12 YÛSUF-95: “Allah&#39;a yemin olsun” dediler. “Gerçekten sen eski dalâletinin (eski üzüntünün verdiği sapmanın)
      içindesin.”</p>
    <p>12 YÛSUF-96: Böylece müjdeci geldiği zaman onu (Yusuf&#39;un gömleğini), onun (babasının) yüzüne sürdü. Görme
      hassası hemen geri döndü. Yâkub (A.S): “Ben size demedim mi? Gerçekten, ben sizin bilmediğiniz şeyleri
      Allah&#39;tan (vahiy olarak) biliyorum.” dedi.</p>
    <p>12 YÛSUF-97: (Yusuf (A.S)&#39;ın kardeşleri) şöyle dediler: “Ey babamız! Bizim günahlarımız için mağfiret dile.
      Gerçekten biz, bilerek günah işleyenlerden olduk.&quot;</p>
    <p>12 YÛSUF-98: “Sizin için Rabbimden yakında mağfiret isteyeceğim. Muhakkak ki; O Gafur&#39;dur, Rahîm&#39;dir.”
      dedi.</p>
    <p>12 YÛSUF-99: Böylece Yusuf&#39;un huzuruna girdikleri zaman, anne ve babasını kendi yanına aldı. Ve şöyle dedi:
      “Allah&#39;ın dilemesiyle emin (güvende) olarak Mısır&#39;a girin.”</p>
    <p>12 YÛSUF-100: Ve anne babasını tahtın üstüne çıkarttı. Ona secde ederek eğildiler. Yusuf (A.S) şöyle dedi: “Ey
      babacığım! Bu, daha önceki rüyamın yorumudur. Rabbim onu hakikat kıldı (gerçekleştirdi). Ve beni zindandan
      çıkardığı zaman bana en güzelini yaptı (Benim için en güzelini dizayn etti). Ve şeytan, benimle kardeşlerimin
      arasını açtıktan sonra sizi çölden getirdi. Muhakkak ki; benim Rabbim, dilediğine lütuf sahibidir. Alîm (en iyi
      bilen) ve Hakîm (en iyi hüküm veren, hikmet sahibi) olan muhakkak ki; “O” dur.”</p>
    <p>12 YÛSUF-101: “Rabbim bana mülk verdin. Ve olayların (sözlerin, rüyaların) tevîlini (yorumunu) bana öğrettin.
      Semaları ve yeryüzünü yaratan, Sen benim dünyada ve ahirette velîmsin (dostumsun). Beni müslüman (Allah&#39;a
      teslim-i küllî ile teslim olan) olarak vefat ettir ve beni salihler arasına kat.</p>
    <p>12 YÛSUF-102: İşte bu sana vahyettiğimiz gaybın haberlerindendir. Ve onlar, tuzak hazırlıyorken, işleri için
      karar verdikleri zaman, sen onların yanında değildin.</p>
    <p>12 YÛSUF-103: Ve sen (onların mü&#39;min olmalarını) çok istesen bile, insanların çoğu mü&#39;min olmazlar.</p>
    <p>12 YÛSUF-104: Ve sen onlardan bir ücret istemiyorsun. O ancak âlemlere bir zikirdir.</p>
    <p>12 YÛSUF-105: Semalarda ve yeryüzünde nice âyet (delil) vardır. Ve onlar, ondan (o delilden) yüz çevirerek
      yanından geçerler.</p>
    <p>12 YÛSUF-106: Ve onların çoğu, şirk koşmadan Allah&#39;a inanmazlar.</p>
    <p>12 YÛSUF-107: Bundan sonra Allah&#39;ın azabından bir perdenin (herşeyi örtüp kaplayan bir azabın) gelmesinden
      veya onlar farkında olmadan o saatin (o vaktin) ansızın onlara gelmesinden (gelmeyeceğinden) emin mi oldular?</p>
    <p>12 YÛSUF-108: De ki: “Benim ve bana tâbî olanların, basiret üzere (kalp gözüyle basar ederek, Allah&#39;ı
      görerek) Allah&#39;a davet ettiğimiz yol, işte bu yoldur. Allah&#39;ı tenzih ederim. Ve ben, müşriklerden
      değilim.”</p>
    <p>12 YÛSUF-109: Senden önce, kendilerine vahyettiğimiz şehirler halkının adamlarından başkasını göndermedik. Onlar
      yeryüzünde dolaşmazlar mı? Artık baksınlar! Onlardan öncekilerin akıbetleri (sonları) nasıl oldu? Ve takva
      sahipleri için ahiret yurdu mutlaka daha hayırlıdır. Hâlâ akıl etmiyor musunuz?</p>
    <p>12 YÛSUF-110: Resûller, umutlarını kestikleri zaman ve hatta yalanlandıklarını zannettikleri bir sırada, onlara
      yardımımız geldi. Böylece dilediğimiz kimse(ler) kurtarıldı. Azabımız mücrim kavimden geri döndürülmez.</p>
    <p>12 YÛSUF-111: Andolsun ki; onların kıssalarında ulûl&#39; elbab için (sır sahipleri için) bir ibret vardır.
      Uydurulan bir söz değildir ve lâkin onların ellerindekini tasdik eder ve herşeyi ayrı ayrı açıklar. Mü&#39;min
      kavim için bir hidayet ve rahmettir.</p>
  </div>
</body>

</html>