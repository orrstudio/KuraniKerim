<!doctype html>
<html>

<head>
  <meta http-equiv="content-type" content="text/html; charset=utf-8">
  <title>62 CUMA</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>62 CUMA</h1><br />
    <p>62 CUMA-1: Göklerde ve yerde olanlar, Allah&#39;ı tespih eder ki; (O) Mâlik&#39;tir (mülkün sahibidir),
      Kuddüs&#39;tür (mukaddestir), Azîz&#39;dir (üstündür), Hakîm&#39;dir (hüküm ve hikmet sahibidir).
    </p>
    <p>62 CUMA-2: Ümmîler arasında, kendilerinden bir resûl beas eden (görevlendiren) O&#39;dur. Onlara, O&#39;nun
      (Allah&#39;ın) âyetlerini okur, onları tezkiye eder (nefslerini temizler), onlara Kitab&#39;ı (Kur&#39;ân-ı
      Kerim&#39;i) ve hikmeti öğretir. Ve daha önce (Allah&#39;a ulaşmayı dilemeden evvel) elbette onlar, sadece açık
      bir dalâlet içinde idiler.
    </p>
    <p>62 CUMA-3: Ve henüz kendilerine ilhak olmamış (katılmamış) olan, onlardan sonrakilere de... Ve O; Azîz&#39;dir
      (üstündür), Hakîm&#39;dir (hüküm ve hikmet sahibidir).
    </p>
    <p>62 CUMA-4: İşte bu, Allah&#39;ın fazlıdır. Onu dilediği kişiye verir. Ve Allah, büyük fazl sahibidir.
    </p>
    <p>62 CUMA-5: Kendilerine Tevrat yüklenip de (Tevrat&#39;ın farzları okunup da), sonra O&#39;nu taşımayanların
      (onunla amel etmeyenlerin) hali, ciltlerle kitap taşıyan merkebin hali gibidir. Allah&#39;ın âyetlerini yalanlayan
      kavmin durumu ne kötü. Ve Allah, zalimler kavmini hidayete erdirmez.
    </p>
    <p>62 CUMA-6: De ki: “Ey yahudiler! Eğer siz, insanlardan ayrı olarak, (yalnız) kendinizin Allah&#39;ın dostu
      olduğunuzu zannettiyseniz, şâyet siz doğru söyleyen kimseler iseniz, ölümü temenni edin.”
    </p>
    <p>62 CUMA-7: Ve ebediyyen onu (ölümü) temenni edemezler, elleriyle takdim ettikleri (yaptıkları) şeyler sebebiyle.
      Ve Allah, zalimleri en iyi bilendir.
    </p>
    <p>62 CUMA-8: De ki: “Muhakkak ki o, sizin kendisinden kaçtığınız ölüm, işte o mutlaka size mülâki olacak (siz
      ölümle karşılaşacaksınız). Sonra görünmeyeni ve görüneni bilen (Allah&#39;a) döndürüleceksiniz. O zaman (Allah),
      yapmış olduklarınızı size haber verecek.”
    </p>
    <p>62 CUMA-9: Ey âmenû olanlar (ölmeden önce Allah&#39;a ulaşmayı dileyenler)! Cuma günü namaza nida olunduğu zaman
      (çağrıldığınız zaman) hemen Allah&#39;ın zikrine koşun ve alışverişi bırakın. İşte bu, sizin için daha hayırlıdır,
      keşke bilseniz.
    </p>
    <p>62 CUMA-10: Artık namazı kaza ettiğiniz (kılıp bitirdiğiniz) zaman yeryüzüne yayılın ve Allah&#39;ın fazlından
      isteyin ve Allah&#39;ı çok zikredin. Umulur ki, böylece siz felâha (kurtuluşa) erersiniz.
    </p>
    <p>62 CUMA-11: Ve ticaret veya eğlenceyi görünce ona yönelip dağıldılar ve seni ayakta bırakıp gittiler. De ki:
      “Allah&#39;ın katında olan şeyler, eğlence ve ticaretten daha hayırlıdır ve Allah, rızık verenlerin en
      hayırlısıdır.”
    </p>
  </div>
</body>

</html>