<!doctype html>
<html>

<head>
  <meta http-equiv="content-type" content="text/html; charset=utf-8">
  <title>16 NAHL</title>
  <meta name="generator" content="CherryTree">
  <link rel="stylesheet" href="../css/styles-withTree.css" type="text/css" />
</head>

<body>
  <div class='page'>
    <h1 class='title'>16 NAHL</h1><br />
    <p>16 NAHL-1: Allah&#39;ın emri geldi. Artık onda (onun muhtevasının gerçekleşmesinde) acele etmeyin. O&#39;nu
      tenzih edin. Ve O, şirk koşulan şeylerden Yüce&#39;dir.</p>
    <p>16 NAHL-2: Kullarından dilediği üzerine kişi “Benden başka ilâh yoktur.” tarzında uyarmaları için melekleri,
      emrinden ruh ile beraber indirir. Öyleyse Bana karşı takva sahibi olun (ruhunuzu ölmeden evvel Bana ulaştırın).
    </p>
    <p>16 NAHL-3: Semaları ve yeryüzünü hak ile yarattı. O, (onların) şirk koştukları şeylerden Yüce&#39;dir.</p>
    <p>16 NAHL-4: İnsanı bir nutfeden yarattı. Böyle olmasına rağmen o, apaçık hasım (düşman)dır.</p>
    <p>16 NAHL-5: Ve hayvanlar; onları da O, yarattı. Sizin için onda, (soğuktan) koruyan şeyler ve menfaatler
      (faydalar) vardır. Ve de ondan (hayvanlardan) yersiniz.</p>
    <p>16 NAHL-6: (Onları), akşamları otlaktan döndürdüğünüz zaman ve sabahları otlatmaya çıkardığınız zaman sizin için
      onda bir güzellik vardır.</p>
    <p>16 NAHL-7: Ve kendinizin yorulmadan ulaşamayacağınız (ancak çok meşakkatle gidebileceğiniz) beldeye, ağır
      eşyalarınızı (onlarla) taşırsınız. Muhakkak ki sizin Rabbiniz, gerçekten Rauf&#39;tur (çok şefkatli, çok
      merhametli) ve Rahîm&#39;dir (rahmet nuru gönderen).</p>
    <p>16 NAHL-8: Onlara binmeniz için ve de ziynet olarak (süs hayvanı olarak), atlar, katırlar ve merkepler ve daha
      bilmediğiniz şeyler yaratır.</p>
    <p>16 NAHL-9: Ve sebîllerin (dergâhlardan Sıratı Mustakîm&#39;e ulaşan bütün yolların yani mürşidlerin) tayini,
      Allah&#39;ın üzerinedir. Ve ondan sapanlar vardır. Ve eğer O dileseydi, sizin hepinizi hidayete erdirirdi.</p>
    <p>16 NAHL-10: Sizin için semadan su indiren, O&#39;dur. İçecek şeyler ondandır (sudandır). Ve ağaçlar (ve otlar)
      ondan olur. Orada (hayvanlarınızı) otlatırsınız.</p>
    <p>16 NAHL-11: Onunla sizin için; ekinler, zeytinler, hurmalıklar ve bağlar ve bütün ürünlerden (ürünleri,
      meyveleri) yetiştirir. Muhakkak ki bunda, tefekkür eden kavim için elbette âyet (delil) vardır.</p>
    <p>16 NAHL-12: Ve gece ve gündüz, Güneş ve Ay ve yıldızları sizin emrinize verdi. Onlar, O&#39;nun (Allahû
      Tealâ&#39;nın) emri ile size musahhar (emrinize amade, hazır) kılındılar. Muhakkak ki bunda, akıl eden bir kavim
      için, elbette âyetler (deliller) vardır.</p>
    <p>16 NAHL-13: Yeryüzünde sizin için ne yaratıp çoğalttıysa hepsinin renkleri çeşit çeşittir (muhteliftir). Muhakkak
      ki bunda, zikreden (tezekkür eden) bir kavim için elbette âyet (delil) vardır.</p>
    <p>16 NAHL-14: Ondan taze et yemeniz için, denizi emrinize veren, O&#39;dur. Ondan süs eşyası çıkarırsınız, onu
      takarsınız. Ve onun içinde, suları yararak giden gemileri görürsünüz. Ve (bunlar), O&#39;nun fazlından istemeniz
      içindir. Ve böylece şükredersiniz.</p>
    <p>16 NAHL-15: Ve sizinle sarsılır diye (sarsılmamanız için), yeryüzünde dağlar oluşturdu. Nehirler ve yollar
      (oluşturdu). Böylece yolunuzu bulursunuz (hidayete erersiniz).</p>
    <p>16 NAHL-16: Ve alâmetler (işaretler) ve yıldızla (devrin imamıyla) onlar, yol bulurlar (hidayete ererler).</p>
    <p>16 NAHL-17: Yaratan kimse, yaratmayan kimse gibi midir? Hâlâ tezekkür etmez misiniz?</p>
    <p>16 NAHL-18: Ve şâyet, Allah&#39;ın ni&#39;metlerini adet adet (tane tane) sayarsanız, O&#39;nu sayamazsınız.
      Muhakkak ki O, Gafur&#39;dur (mağfiret edendir), Rahîm&#39;dir (rahmet nurunu gönderendir).</p>
    <p>16 NAHL-19: Ve Allah, gizlediklerinizi (sırlarınızı, sakladığınız şeyleri) ve açıkladığınız (alenî olan) şeyleri
      bilir.</p>
    <p>16 NAHL-20: Allah&#39;tan başkasına dua ettikleri şeyler, bir şey yaratamazlar. Onlar, kendileri
      yaratılmışlardır.</p>
    <p>16 NAHL-21: Onlar ölüdürler, diri değildirler. Ve ne zaman beas olunacaklarının (diriltileceklerinin) bilincinde
      değillerdir.</p>
    <p>16 NAHL-22: Sizin ilâhınız, bir tek ilâhtır. Hâlâ ahirete (ruhu ölmeden evvel Allah&#39;a ulaştırmaya) inanmayan
      kimselerin kalpleri, inkâr edicidir ve onlar, kibirlenen kimselerdir.</p>
    <p>16 NAHL-23: Onların gizledikleri ve açıkladıkları (alenî olan) şeyleri, Allah&#39;ın bildiğine şüphe yok.
      Muhakkak ki O, kibirlenenleri sevmez.</p>
    <p>16 NAHL-24: Ve onlara “Rabbiniz ne indirdi?” denildiği zaman: “Evvelkilerin masallarını.” dediler.</p>
    <p>16 NAHL-25: Kıyâmet günü, onların kendi günahlarının tamamını yüklendikten başka, ilimleri olmaksızın dalâlette
      kalmasına sebep oldukları kimselerin günahlarından (da) yüklenmeleri için. Yüklendikleri şey ne kadar kötü, öyle
      değil mi?</p>
    <p>16 NAHL-26: Onlardan öncekiler de hile yapmışlardı. Allah, onların binalarını temellerinden harap etti, yıktı.
      Böylece tavanları, üstlerinden üzerlerine çöktü. Onlara azap, farkında olmadıkları yerden geldi.</p>
    <p>16 NAHL-27: Sonra kıyâmet günü (Allah), onları alçaltacak (rezil rüsva edecek). Ve onlara: “Ortaklarım nerede?”
      diyecek. “Onlar için ayrılıklara düştünüz.” Kendilerine ilim verilenler şöyle dedi: “Muhakkak ki rezillik ve azap,
      bugün kâfirlerin üstünedir.”</p>
    <p>16 NAHL-28: Melekler, nefslerine zulmedenleri vefat ettirecekleri zaman onlar teslim olurken: “Biz, bir kötülük
      yapmadık.” dediler. Hayır, muhakkak ki Allah, yapmış olduğunuz kötü amelleri en iyi bilendir.</p>
    <p>16 NAHL-29: Haydi, orada ebediyyen kalmak üzere cehennemin kapılarından girin. Kibirlenenlerin (büyüklük
      taslayanların) kaldığı yer ne kötüdür.</p>
    <p>16 NAHL-30: Ve takva sahiplerine: “Rabbiniz ne indirdi?” denildi. “Hayır (güzellikler).” dediler. Ahsen olanlara
      (iradesini Allah&#39;a teslim edenlere) bu dünyada haseneler (iyilikler, güzellikler, sevaplar, pozitif dereceler)
      vardır. Ve elbette ahiret yurdu daha hayırlıdır. Ve gerçekten muttakilerin (takva sahiplerinin) yurdu ne güzeldir.
    </p>
    <p>16 NAHL-31: Onlar (muttakiler), altından nehirler akan Adn cennetlerine girerler. Orada, onların diledikleri
      herşey vardır. İşte Allah, (ahsen olan) muttakileri (bihakkın takvanın sahiplerini) böyle mükâfatlandırır.</p>
    <p>16 NAHL-32: Melekler, onları tayyib (en güzel, en iyi) bir şekilde vefat ettirirler. Onlara: “Selâm üzerinize
      olsun. Yapmış olduğunuz (güzel, hayırlı) ameller sebebiyle cennete girin.” derler.</p>
    <p>16 NAHL-33: Onlar sadece meleklerin gelmesini mi yoksa Rabbinin emrinin gelmesini mi bekliyorlar? Onlardan
      öncekiler de böyle yaptılar. Ve Allah, onlara zulmetmedi. Fakat onlar, kendi nefslerine zulmediyorlardı.</p>
    <p>16 NAHL-34: Böylece yaptıkları kötü ameller, onlara isabet etti (ulaştı). Alay etmiş oldukları şey, onları
      kuşattı.</p>
    <p>16 NAHL-35: Şirk koşanlar: “Eğer Allah dileseydi, biz O&#39;ndan başka bir şeye kul olmazdık. Ve babalarımız da
      (kul) olmazdı. Ve O&#39;ndan (O&#39;nun emrinden) başka bir şeyi haram kılmazdık.” dediler. Onlardan öncekiler de
      böyle yaptı. Artık resûllerin üzerinde apaçık tebliğden başka (bir sorumluluk) var mı?</p>
    <p>16 NAHL-36: Ve andolsun ki Biz, bütün ümmetlerin (milletlerin, kavimlerin) içinde resûl beas ettik (hayata
      getirdik, vazifeli kıldık). (Allah&#39;a ulaşmayı dileyerek) Allah&#39;a kul olsunlar ve taguttan (insan ve cin
      şeytanlardan) içtinap etsinler (sakınıp kurtulsunlar) diye. Onlardan bir kısmını, (Resûlün daveti üzerine
      Allah&#39;a ulaşmayı dileyenleri) Allah hidayete erdirdi ve bir kısmının (dilemeyenlerin) üzerine dalâlet hak
      oldu. Artık yeryüzünde gezin. Böylece yalanlayanların akıbetinin, nasıl olduğuna bakın (görün).</p>
    <p>16 NAHL-37: Sen, onların hidayete ermesini çok istemene rağmen muhakkak ki Allah, dalâlette bıraktığı kimseyi
      (onlar Allah&#39;a ulaşmayı dilemedikçe) hidayete erdirmez. Ve onlar için bir yardımcı da yoktur.</p>
    <p>16 NAHL-38: Ve “Kim ölürse Allah, onu beas etmez (yeniden diriltmez).” diye en kuvvetli yeminleri ile Allah&#39;a
      kasem ettiler. Hayır, (öyle değil). Bu, O&#39;nun (Allah&#39;ın) üzerinde hak bir vaaddir. Ve lâkin insanların
      çoğu bilmezler.</p>
    <p>16 NAHL-39: (Bu diriltme) hakkında ihtilâfa düştükleri şeyin, onlara beyan edilmesi (açıklanması) için ve inkâr
      edenlerin (kâfirlerin), kendilerinin şüphesiz (kesinlikle) yalancı olduklarını bilmeleri içindir.</p>
    <p>16 NAHL-40: Bir şeyin (olmasını) istediğimiz zaman Bizim sözümüz, ona sadece: “Ol!” dememizdir. O, hemen olur.
    </p>
    <p>16 NAHL-41: Ve zulme maruz kaldıktan sonra, Allah için (Allah yolunda) hicret edenleri, dünya hayatında mutlaka
      hasenelerle (güzellikler, iyilikler, güzel bir yurt) yerleştirmemiz içindir. Ve ahiret mükâfatı, elbette daha
      büyüktür, şâyet bilmiş olsalardı.</p>
    <p>16 NAHL-42: Onlar, (kendilerine yapılan zulümlere) sabrettiler. Ve onlar, Rab&#39;lerine tevekkül ederler.</p>
    <p>16 NAHL-43: Ve Biz, senden önce, kendilerine vahyettiğimiz ricalden (erkeklerden) başkasını (resûl olarak)
      göndermedik. Eğer bilmiyorsanız, o taktirde zikir ehline (daimi zikir sahiplerine) sorun!</p>
    <p>16 NAHL-44: Beyyinelerle (ispat vasıtaları ile) ve semavî kitaplarla (resûller gönderdik) onlara indirilenleri,
      insanlara beyan etmen (açıklaman) için sana da zikri (Kur&#39;ân-ı Kerim&#39;i) indirdik. Umulur ki böylece onlar,
      tefekkür ederler.</p>
    <p>16 NAHL-45: Kötülükler için tuzak kuranlar, Allah&#39;ın onları yerin dibine geçirmesinden (geçirmeyeceğinden)
      veya azabın, farkına varamayacakları bir yerden gelmesinden (gelmeyeceğinden) emin mi oldular?</p>
    <p>16 NAHL-46: Veya onlar dönüp dolaşırlarken, Allah&#39;ın onları yakalamasından (yakalamamasından) emin mi
      oldular? Ve onlar, (Allah&#39;ı) aciz bırakamazlar.</p>
    <p>16 NAHL-47: Veya onları korkuyorlarken yakalar. Buna rağmen muhakkak ki senin Rabbin, elbette Rauf&#39;tur (çok
      şefkatlidir), Rahîm&#39;dir (rahmet nuru gönderendir, merhametlidir).</p>
    <p>16 NAHL-48: Onlar, Allah&#39;ın yarattığı herşeyi (elektronları) görmediler mi? Onun gölgeleri (karşıt
      elektronları), tâbî olarak (elektronlara), sağdan (sağ spinli) ve soldan (sol spinli), Allah&#39;a secde ederek
      dönerler.</p>
    <p>16 NAHL-49: Semalarda olanlar ve yeryüzünde olan dabbelerin (yürüyen canlıların) hepsi ve melekler, Allah&#39;a
      secde ederler. Ve onlar, kibirlenmezler.</p>
    <p>16 NAHL-50: Onlar, onların üstlerindeki (emrinde oldukları) Rab&#39;lerinden korkarlar. Ve emrolundukları şeyleri
      yaparlar.</p>
    <p>16 NAHL-51: Ve Allah, şöyle dedi: “İki ilâh edinmeyin! O, sadece tek bir ilâhtır. O halde sadece Benden korkun!”
    </p>
    <p>16 NAHL-52: Ve semalarda ve yeryüzünde olanlar, O&#39;nundur. Ve dîn, daima O&#39;na aittir. (Öyleyse) hâlâ
      Allah&#39;tan başkasından mı korkuyorsunuz?</p>
    <p>16 NAHL-53: Sizin olan ne kadar ni&#39;met varsa hepsi Allah&#39;tandır. Sonra da size bir sıkıntı dokunsa, o
      zaman O&#39;na yalvarırsınız.</p>
    <p>16 NAHL-54: Sonra O, sizden zararı (sıkıntıları) giderince o zaman da sizden bir grup, Rab&#39;lerine şirk
      (ortak) koşarlar.</p>
    <p>16 NAHL-55: Onlara verdiğimiz şeylere nankörlük etsinler! Haydi faydalanın (meta&#39;lanın). Artık yakında
      bileceksiniz.</p>
    <p>16 NAHL-56: Onları rızıklandırdığımız şeylerden, bilmediklerine bir pay (nasip) ayırıyorlar. Allah&#39;a yemin
      olsun ki; iftira etmiş olduğunuz şeylerden mutlaka sorgulanacaksınız.</p>
    <p>16 NAHL-57: Ve Allah&#39;a, kızlar isnat ediyorlar. O, Sübhan&#39;dır (Allah çocuk edinmekten münezzehtir). Ve
      beğendikleri (tercih ettikleri; erkek çocuklar) ise kendilerinin (onların) oluyor.</p>
    <p>16 NAHL-58: Onlardan birisi, bir kız çocuk ile müjdelendiği zaman öfkeli olarak, yüzü siyahlaşıp gölgelenir.</p>
    <p>16 NAHL-59: Müjdelendiği şeyin kötülüğünden (dolayı) kavminden gizlenir. Onu zelillikle tutsun mu yoksa onu
      toprağa mı gömsün? Verdikleri hüküm ne kötü (öyle) değil mi?</p>
    <p>16 NAHL-60: (Haberin) kötü telâkki edilmesi, ahirete (hayattayken Allah&#39;a ulaşmaya) inanmayanlara aittir. Ve
      âlâ (yüce olma) durumu, Allah&#39;a aittir. Ve O; Azîz&#39;dir, Hakîm&#39;dir.</p>
    <p>16 NAHL-61: Ve eğer Allah, insanları zulümleri sebebiyle sorgulayıp (derhal) cezalandırsaydı, onun (yeryüzünün)
      üzerinde yürüyen canlılardan bir canlı bırakmazdı. Ve fakat onları, belirli bir zamana kadar tehir eder (erteler).
      Artık onların ecelleri geldiği zaman ne bir saat tehir edilir (ertelenir) ne de (bir saat) evvele alınır.</p>
    <p>16 NAHL-62: Ve onlar, kerih gördükleri (beğenmedikleri) şeyleri (kızları) Allah&#39;a isnat ederler (has
      kılarlar). Ve onların dilleri, en güzelin “onlara ait olduğu” yalanını söyler. Ateşin (cehennemin), onların
      olduğuna şüphe yok. Ve muhakkak ki onlar, ifratta olanlar (aşırı davrananlar)dır.</p>
    <p>16 NAHL-63: Allah&#39;a yemin olsun ki; senden önceki ümmetlere (resûller) göndermiştik. Fakat şeytan, onlara
      amellerini süslü gösterdi. Artık o gün, onların dostu, o (şeytan) olacaktır. Onlar için elîm azap vardır.</p>
    <p>16 NAHL-64: Ve Kitab&#39;ı sana, “hakkında ihtilâfa düştükleri şeyi” onlara beyan etmenden (açıklamandan) ve
      âmenû olan (Allah&#39;a ulaşmayı dileyerek mü&#39;min olan) bir kavme hidayet ve rahmet olmasından başka bir şey
      için indirmedik.</p>
    <p>16 NAHL-65: Ve Allah, semadan suyu indirdi. Böylece onunla, ölümünden sonra arza (yeryüzüne) hayat verdi.
      Muhakkak ki bunda, işiten bir kavim için elbette bir âyet (delil) vardır.</p>
    <p>16 NAHL-66: Ve muhakkak ki hayvanlarda, sizin için elbette bir ibret vardır. Size, onların karnında, fers
      (sindirilmiş gıda) ile kan arasından oluşan, tadanlar için boğazdan kolayca geçen halis (saf) süt içiriyoruz.</p>
    <p>16 NAHL-67: Hurma ve üzümden, şeker (hurma şerbeti, üzüm suyu, şıra) ve güzel bir rızık edinirsiniz. Muhakkak ki
      bunda, akıl eden bir kavim için elbette bir âyet vardır.</p>
    <p>16 NAHL-68: Ve senin Rabbin, balarısına, dağlardan, ağaçlardan ve onların (insanların) kurdukları çardaklardan,
      evler (kovanlar) edinmelerini vahyetti.</p>
    <p>16 NAHL-69: Sonra meyvelerin (çiçeklerin) hepsinden yeyin! Rabbinin emre amade kılınmış yollarında sülûk edin
      (uçun, dolaşın). Onun karnından muhtelif (çeşitli) renklerde içecek (bal) çıkar. Onda insanlar için şifa vardır.
      Muhakkak ki bunda, tefekkür eden bir kavim için elbette bir âyet (delil) vardır.</p>
    <p>16 NAHL-70: Ve Allah, sizi yarattı. Sonra sizi vefat ettirecek. Ve sizden kim, ömrünün en rezil devresine geri
      (hidayetten dalâlete) döndürülürse bu, bir şey konusunda ilim sahibi olduktan (hidayeti öğrendikten) sonra
      bilemediği (idrak edemediği) içindir. Muhakkak ki Allah, en iyi bilendir, kaadir olandır (herşeye gücü yetendir).
    </p>
    <p>16 NAHL-71: Üstün kılınan kimseler, ellerinin altında bulunanlara rızıklarını veren (verici) değiller (çünkü
      rızkı veren sadece Allah&#39;tır). Oysa onlar, rızıkları konusunda eşittirler. Onlar, Allah&#39;ın ni&#39;metini
      bilerek mi inkâr ediyorlar?</p>
    <p>16 NAHL-72: Ve Allah, sizin için sizin nefsinizden zevceler (eşler) ve sizin için zevcelerinizden oğullar ve
      torunlar kıldı. Ve sizi tayyib (helâl, temiz) rızıklarla rızıklandırdı. Hâlâ bâtıla mı inanıyorlar? Ve onlar,
      Allah&#39;ın ni&#39;metini inkâr mı ediyorlar?</p>
    <p>16 NAHL-73: Ve onlar (müşrikler), semalardan ve yeryüzünden onlara rızık olarak bir şey vermeye malik olmayan,
      Allah&#39;tan başka şeylere (putlara) tapıyorlar. Ve (onlar, o putlar ki; hiçbir şeye) muktedir değildirler
      (güçleri yetmez).</p>
    <p>16 NAHL-74: Artık onları (putları), Allah&#39;ın emsali (benzeri) tutmayın! Muhakkak ki Allah, bilir ve siz
      bilmezsiniz.</p>
    <p>16 NAHL-75: Allah şöyle bir misal verdi: Bir şeye muktedir olmayan (gücü yetmeyen), köle olan bir kul ve
      tarafımızdan güzel bir rızık ile rızıklandırdığımız böylece ondan gizli ve aşikâr infâk eden kimse; onlar, eşit
      (müsavi) olabilir mi? Hamd, Allah&#39;a mahsustur (Allah içindir). Hayır, onların çoğu bilmezler.</p>
    <p>16 NAHL-76: Allah, iki adamı örnek verdi. İkisinden birisi dilsiz, bir şeye muktedir değil (gücü yetmez). Ve o,
      Mevlâsı&#39;na (Efendisi&#39;ne) yüktür. Onu nereye yönlendirse (gönderse), bir hayır (fayda) getiremez
      (sağlayamaz). O, adaletle emreden (irşad makamının sahibi olan) ve Sıratı Mustakîm üzerinde olan kimse ile eşit
      (müsavi) olabilir mi?</p>
    <p>16 NAHL-77: Ve semaların ve yeryüzünün gaybı Allah&#39;a aittir. O saatin (kıyâmetin) emri ancak göz kırpmak
      kadar veya ondan daha hızlıdır. Muhakkak ki Allah, herşeye kaadir (gücü yeten)&#39;dir.</p>
    <p>16 NAHL-78: Ve Allah, sizi bir şey bilmiyor halde annelerinizin karnından çıkardı. Ve sizi, işitme hassası, görme
      hassası ve idrak etme hassası (sahibi) kıldı. Umulur ki; böylece şükredersiniz.</p>
    <p>16 NAHL-79: Onlar, göklerin boşluğunda emre amade olan kuşları görmediler mi? Onları, Allah&#39;tan başkası
      (boşlukta) tutamaz. Muhakkak ki bunda, mü&#39;min olan bir kavim için elbette âyetler vardır.</p>
    <p>16 NAHL-80: Ve Allah, sizin için evlerinizden sekînet (huzur) yeri kıldı. Ve sizin için hayvanların derilerinden,
      yolculuk (göç) ettiğiniz gün(ler)de ve ikâmet ettiğiniz (konakladığınız) gün(ler)de hafif olan (taşınabilen) evler
      (çadırlar) ve onların yünlerinden, tüylerinden ve kıllarından çeşitli mal ve bir zamana kadar geçim vasıtası kıldı
      (yaptı).</p>
    <p>16 NAHL-81: Ve Allah, yarattığı şeylerden sizin için gölgelikler kıldı. Ve sizin için dağlardan (yağmurdan,
      rüzgârdan) barınılacak yerler ve sıcaktan koruyan giysiler (gömlekler) ve sizi şiddetli (darbelerden) koruyan
      gömlekler (zırhlar) kıldı. Sizin üzerinizdeki ni&#39;metini işte böyle tamamlıyor. Umulur ki; böylece teslim
      olursunuz.</p>
    <p>16 NAHL-82: Artık yüz çevirirlerse, bundan sonra sana düşen, sadece açık bir tebliğdir.</p>
    <p>16 NAHL-83: Onlar, Allah&#39;ın ni&#39;metini biliyorlar, sonra onu inkâr ediyorlar.Ve onların çoğu kâfirlerdir.
    </p>
    <p>16 NAHL-84: Ve o gün, bütün ümmetlerden birer şahit göndeririz. Sonra kâfirlere cehennemden çıkmaları için izin
      verilmez. Ve onlardan, (Allah&#39;tan) rıza talepleri kabul edilmez.</p>
    <p>16 NAHL-85: (Cehennemden ayrılmalarına izin verilmeyen) zalimler, azabı gördükleri zaman artık onlardan (azap)
      hafifletilmez. Ve onlara, nazar edilmez (yüzüne bakılmaz).</p>
    <p>16 NAHL-86: (Allah&#39;a) şirk (ortak) koşanlar, şirk (ortak) koştukları şeyleri (putları) gördükleri zaman:
      “Rabbimiz! İşte bunlar, senden başka dua etmiş olduğumuz ortaklarımız.” dediler. O zaman onlar da (putlar da):
      “Muhakkak ki siz, gerçekten yalan söyleyenlersiniz.” diye onlara söz attılar (söylediler).</p>
    <p>16 NAHL-87: İzin günü onlar (putlar), Allah&#39;a teslimiyetlerini arz ettiler. Ve iftira etmiş oldukları şeyler
      (putlar, yalancı ilâhlar), onlardan uzaklaşıp saptı(lar).</p>
    <p>16 NAHL-88: İnkâr edenlere (kâfirlere) ve Allah&#39;ın yolundan men edenlere, fesat çıkarmış olduklarından dolayı
      azap üstüne azabı arttırdık.</p>
    <p>16 NAHL-89: Ve o gün, bütün ümmetlerin içinde, onların üzerine, onların kendilerinden bir şahit beas ederiz
      (vazifeli kılarız). Ve seni de onların üzerine şahit olarak getirdik. Ve sana, herşeyi beyan eden (açıklayan),
      hidayete erdiren ve rahmet olan Kitab&#39;ı, müslümanlara (Allah&#39;a teslim olanlara) müjde olarak indirdik.</p>
    <p>16 NAHL-90: Muhakkak ki Allah, adaletli olmayı ve ihsanı ve akrabalara vermeyi emreder. Ve fuhuştan, münkerden
      (Allah&#39;ın yasakladığı şeylerden) ve azgınlıktan (hakka tecavüzden) sizi nehyeder. Böylece umulur ki siz,
      tezekkür edersiniz diye size öğüt veriyor.</p>
    <p>16 NAHL-91: (Allah ruhunuzu, vechinizi, nefsinizi ve iradenizi teslim etme konusunda) sizinle ahdleştiği zaman
      Allah&#39;ın ahdini ifa edin (yerine getirin). Onu, sağlamlaştırdıktan (hidayete erdikten ve nefsinizi tezkiye
      ettikten) sonra yeminleri bozmayın (ruhunuzu Allah&#39;a ulaştırdıktan ve nefsinizi tezkiye ettikten sonra
      dalâlete düşmeyin). Ve siz, Allah&#39;ı üzerinize kefil kılmıştınız (Allahû Tealâ, sizi hidayete erdirerek,
      ruhunuzu Kendisine ulaştırarak verdiği sözü, kefaletini yerine getirmişti). Muhakkak ki Allah, sizin ne
      yaptığınızı bilir.</p>
    <p>16 NAHL-92: İpini kuvvetle büktükten sonra çözüp açan kadın gibi (hidayete erdikten sonra dalâlete düşen kişi
      gibi) olmayın. (Yeminlerini, misaklerini ve ahdlerini yok sayan) bir ümmetin sayısının (yeminlerini, misaklerini
      ve ahdlerini yerine getiren) diğer bir ümmetten daha çok olmasına dayanarak, yeminlerinizi aranızda hile (konusu)
      ediniyorsunuz. Oysa Allah, sizi onunla (yeminlerinizi yerine getirme konusunda) imtihan ediyor. Ve kıyâmet günü,
      hakkında ihtilâf etmiş olduğunuz şeyi (hidayete ermeyi) mutlaka size açıklayacak (beyan edecek).</p>
    <p>16 NAHL-93: Ve eğer Allah dileseydi, elbette sizi tek bir ümmet kılardı. Fakat O, dilediğini (doğuştan bütün
      insanlar dalâlette olduğundan Allah&#39;a ulaşmayı dilemeyeni, Allah Kendisine ulaştırmaz, böylece onu) dalâlette
      bırakır. Ve dilediğini (Allah&#39;a ulaşmayı dileyeni) hidayete erdirir (verdiği söz gereğince, kefaleti sebebiyle
      Kendisine ulaştırır). Ve elbette yaptıklarınızdan (yapmış olduğunuz amellerinizden) sorgulanacaksınız.</p>
    <p>16 NAHL-94: Yeminlerinizi aranızda hile (konusu) edinmeyin (kılmayın). Öyle yaptığınız taktirde, yere sağlam
      bastıktan (hidayete erdikten) sonra ayak kayar (dalâlete düşersiniz). Ve kötülüğü (kişinin yoldan çıktıktan sonra
      yaşayacağı huzursuzlukları) tadarsınız. Allah&#39;ın yolundan yüz çevirdiğinizden dolayı sizin için büyük azap
      vardır.</p>
    <p>16 NAHL-95: Ve Allah&#39;ın ahdini, az bir bedelle satmayın. Oysa o (ahd), Allah&#39;ın indinde (katında) sizin
      için daha hayırlıdır, bilseniz (bilmiş olsaydınız).</p>
    <p>16 NAHL-96: Sizin yanınızda olan şeyler biter. Allah&#39;ın indinde (katında) olan şeyler bakidir (tükenmez). Ve
      sabredenleri, yapmış oldukları amellerin ecirlerini (bedellerini), mutlaka daha güzeli ile mükâfatlandıracağız
      (karşılığını vereceğiz).</p>
    <p>16 NAHL-97: Mü&#39;min olan kadın ve erkekten kim salih (nefsini tezkiye ve tasfiye edici) amel işlerse, o
      taktirde ona mutlaka tayyib (temiz, helâl) bir hayat yaşatırız. Ve onları, mutlaka yapmış oldukları amellerin
      ecirlerinden (bedellerinden), daha ahseni (güzeli) ile mükâfatlandıracağız.</p>
    <p>16 NAHL-98: Öyleyse Kur&#39;ân-ı Kerim&#39;i okuduğun zaman recmedilmiş (taşlanmış) şeytandan hemen Allah&#39;a
      sığın.</p>
    <p>16 NAHL-99: Çünkü onun, âmenû olanlar ve Rab&#39;lerine tevekkül edenler üzerinde bir sultanlığı (yaptırım gücü)
      yoktur.</p>
    <p>16 NAHL-100: Onun (şeytanın) sultanlığı (yaptırım gücü) sadece ona (şeytana) yönelenlerin ve onunla (şeytanla),
      (Allah&#39;a ulaşmayı dilemedikleri için) Allah&#39;a şirk koşanların üzerindedir (onları etkiler).</p>
    <p>16 NAHL-101: Biz, bir âyeti değiştirerek (onun) yerine başka bir âyet getirdiğimiz zaman: “Allah neyi
      indireceğini bildiğine göre sen sadece bir müfterisin (iftira edensin).” dediler. Hayır, onların çoğu bilmiyorlar.
    </p>
    <p>16 NAHL-102: De ki: “O&#39;nu (Kur&#39;ân-ı Kerim&#39;i), Rabbinden hak ile âmenû olanları sebat ettirmek için ve
      müslümanlara (teslim olanlara), hidayet ve müjde olarak Ruh&#39;ûl Kudüs (Cebrail A.S) indirdi.”</p>
    <p>16 NAHL-103: Ve andolsun ki Biz, onların: “Fakat O&#39;nu (Kur&#39;ân-ı Kerim&#39;i), ona şüphesiz bir beşer
      (insan) öğretiyor.” dediğini biliyoruz. Ona isnad ettikleri kişinin lisanı acemidir (Arapça değildir). Bu
      (Kur&#39;ân-ı Kerim) lisanı ise apaçık Arapça&#39;dır.</p>
    <p>16 NAHL-104: Muhakkak ki Allah, Allah&#39;ın âyetlerine inanmayanları (îmân etmeyenleri) hidayete erdirmez
      (onların ruhunu Kendisine ulaştırmaz). Ve onlar için elîm azap vardır.</p>
    <p>16 NAHL-105: Sadece Allah&#39;ın âyetlerine inanmayanlar, yalanla iftira ederler. İşte onlar; onlar,
      yalancılardır.</p>
    <p>16 NAHL-106: Kalbi îmânla mutmain olmuş olduğu halde zorlanan kimse hariç, fakat kim îmânından (hidayete
      erdikten) sonra Allah&#39;ı inkâr ederse ve kim küfre göğüs açarsa (irşad makamından şüphe edip fıska düşerse,
      kişinin küfrü talebi sebebiyle, Allahû Tealâ, onun göğsünü küfre açar, şerheder), artık Allah&#39;tan bir gazap
      onların üzerinedir ve onlar için azîm azap vardır.</p>
    <p>16 NAHL-107: İşte bu, onların dünya hayatını, ahiret hayatına göre daha çok sevmeleri ve Allah&#39;ın, kâfir
      kavmi hidayete erdirmemesi sebebiyledir.</p>
    <p>16 NAHL-108: İşte onlar, Allah&#39;ın kalplerini, işitme hassalarını ve görme hassalarını tabettiği (mühürlediği)
      kimselerdir. Ve işte onlar; onlar, gâfillerdir.</p>
    <p>16 NAHL-109: Onların, ahirette hüsrana düşenler olduğuna şüphe yoktur.</p>
    <p>16 NAHL-110: Daha sonra da muhakkak ki senin Rabbin, işkenceye uğratıldıktan sonra hicret (göç) edenlere sonra da
      cihad edip sabredenlere, şüphesiz (bütün) bunlardan sonra, elbette Gafur (mağfiret eden)&#39;dur ve Rahîm (rahmet
      nuru gönderen)&#39;dir.</p>
    <p>16 NAHL-111: O gün, bütün nefsler gelir. Herkes (hayat filmini görerek, kaybettiği ve kazandığı dereceler
      açısından) kendi nefsi ile mücâdele eder. Ve herkese amelleri (yaptıkları) ödenir. Ve onlara zulmedilmez (haksız
      olarak negatif derece yazılmaz).</p>
    <p>16 NAHL-112: Ve Allah, (korkudan) emin ve mutmain (huzurlu, tatmin olmuş) olan bir şehri (halkını) misal verdi.
      Onun rızkı, heryerden bol bol geliyordu. Fakat o (şehir halkı), Allah&#39;ın ni&#39;metlendirmesine nankörlük
      etti. Bundan sonra Allah, onlara yapmış olduklarından dolayı açlık ve korku libasını tattırdı.</p>
    <p>16 NAHL-113: Ve andolsun ki; onlara, kendilerinden (kendi içlerinden) bir resûl geldi. Fakat onu yalanladılar.
      Böylece azap onları yakaladı. Ve onlar zalimlerdir.</p>
    <p>16 NAHL-114: Öyleyse Allah&#39;ın sizi rızıklandırdığı helâl ve tayyib (güzel, temiz) olan şeylerden yeyin! Ve
      eğer siz, yalnız O&#39;na kul olduysanız, Allah&#39;ın nimetlerine şükredin!</p>
    <p>16 NAHL-115: Size sadece ölüyü, kanı, domuz etini ve Allah&#39;tan başkası adına kurban edileni haram kıldı.
      Artık kim zarurette (yemek zorunda) kalırsa, haddi aşmadığı ve hakka tecavüz etmediği taktirde muhakkak ki Allah,
      Gafur&#39;dur (mağfiret edendir, affedendir), Rahîm (rahmet nuru gönderen)&#39;dir.</p>
    <p>16 NAHL-116: Allah&#39;a yalanla iftira etmek için dillerinizin vasıflandırması ile “bu helâldir, bu haramdır”
      diye yalan söylemeyin. Muhakkak ki Allah&#39;a yalanla iftira edenler, felâha (kurtuluşa) eremezler.</p>
    <p>16 NAHL-117: Ve onlar için elîm azap ve (dünya üzerinde) az bir meta vardır.</p>
    <p>16 NAHL-118: Ve daha önce sana anlattığımız şeyleri, yahudilere haram kıldık. Biz, onlara zulmetmedik. Fakat
      onlar, kendilerine zulmediyorlardı.</p>
    <p>16 NAHL-119: Sonra muhakkak ki senin Rabbin, cahillikle kötülük yapıp, sonra bunun arkasından tövbe edip ıslâh
      olanlar (nefslerini tezkiye edenler) için, ondan sonra mutlaka Gafur&#39;dur (mağfiret edendir) ve Rahîm (rahmet
      nuru gönderen)&#39;dir.</p>
    <p>16 NAHL-120: Muhakkak ki İbrâhîm (A.S), Allah&#39;a hanif (tek Allah&#39;a inanan) olarak kanitin olan (yönelen)
      bir ümmet idi. Ve o, müşriklerden olmadı.</p>
    <p>16 NAHL-121: O&#39;nun (Allah&#39;ın) ni&#39;metlerine şükredici idi. (Allah), onu seçti. Ve onu Sıratı
      Mustakîm&#39;e (Allah&#39;a ulaştıran yola) hidayet etti (ulaştırdı).</p>
    <p>16 NAHL-122: Ve ona dünyada (hakettiği) haseneler (pozitif dereceler) verdik. Muhakkak ki o, ahirette elbette
      salihlerdendi.</p>
    <p>16 NAHL-123: Sonra da sana &quot;hanif (vahdet, tevhid ve teslimi esas alan) olarak İbrâhîm (A.S)&#39;ın dînine
      tâbî olmayı&quot; vahyettik. Ve o, müşriklerden olmadı.</p>
    <p>16 NAHL-124: Sadece onun hakkında ihtilâfa düşenlerin üzerine cumartesi (balık avlama yasak) kılındı. Ve muhakkak
      ki senin Rabbin, kıyâmet günü, onların arasında hakkında ihtilâf etmiş oldukları şeyde elbette hüküm verecek.</p>
    <p>16 NAHL-125: Rabbinin yoluna (Allah&#39;a ulaştıran yola, Sıratı Mustakîm&#39;e) hikmetle ve güzel (pozitif
      dereceler kazandıracak) öğütle davet et. Onlarla en güzel şekilde mücâdele et. Muhakkak ki senin Rabbin, O&#39;nun
      yolundan (Sıratı Mustakîm&#39;den) sapanları (dalâlete düşenleri) ve hidayete erenleri bilir.</p>
    <p>16 NAHL-126: Ve şâyet siz, ikab edecekseniz (ceza verecekseniz), o taktirde onların sizi onunla
      cezalandırdıklarının misliyle cezalandırın! Ve eğer gerçekten sabrederseniz elbette o (sabırları), sabredenler
      için daha hayırlıdır.</p>
    <p>16 NAHL-127: Sabret! Senin sabrın sadece Allah iledir (Allah&#39;ın tasarrufu iledir). Onların yüzünden mahzun
      olma ve onların kurdukları tuzaklar sebebiyle sıkılma (sıkıntı içinde olma).</p>
    <p>16 NAHL-128: Muhakkak ki Allah, takva sahipleri ile beraberdir. Ve onlar, muhsinlerdir.</p>
  </div>
</body>

</html>