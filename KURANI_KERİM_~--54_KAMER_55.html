<!doctype html>
<html>
<head>
  <meta http-equiv="content-type" content="text/html; charset=utf-8">
  <title>54 KAMER</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>54 KAMER</h1><br/><p>54 KAMER-1: Saat yaklaştı ve Kamer (Ay) yarıldı.</p><p>54 KAMER-2: Ve onlar, bir mucize görseler, yüz çevirirler. Ve bu “Sürekli bir sihirdir.” derler.</p><p>54 KAMER-3: Ve yalanladılar ve de kendi hevalarına tâbî oldular. Ve bütün işler kararlaştırılmıştır.</p><p>54 KAMER-4: Ve andolsun ki onlara, içinde caydırıcı şeyler bulunan haberlerden geldi.</p><p>54 KAMER-5: (Bu haberler), son derece baliğ (açık) hikmetlerdir. Buna rağmen uyarıların bir faydası olmadı.</p><p>54 KAMER-6: Artık onlardan yüz çevir. O gün davetçi, (onları) korkunç dehşetli bir şeye çağıracak.</p><p>54 KAMER-7: Kabirlerden, gözleri dehşete düşmüş olarak çıkarlar. Sanki onlar, etrafa yayılan çekirgeler gibidir.</p><p>54 KAMER-8: Davetçiye doğru koşan kâfirler: “Bu, çok zor bir gün.” diyecekler.</p><p>54 KAMER-9: Onlardan önce Nuh&#39;un kavmi de yalanladı. Böylece kulumuzu (Hz. Nuh&#39;u) yalanladılar. “O, mecnundur.” dediler. Ve cefa edilerek (tebliğden) men edildi.</p><p>54 KAMER-10: Sonunda, Rabbine dua etti: “Muhakkak ki ben, mağlûp olanım. Öyleyse intikam al.”</p><p>54 KAMER-11: Bunun üzerine, semanın kapılarını gürül gürül akan suya açtık.</p><p>54 KAMER-12: Ve yeryüzünü pınarlar halinde fışkırttık. Böylece sular, taktir edilmiş olan emir üzerine birleşti.</p><p>54 KAMER-13: Ve onu, perçinlenmiş levhalardan oluşan (gemi) üzerinde taşıdık.</p><p>54 KAMER-14: (Gemi) gözlerimizin önünde yüzerek akıp gidiyordu, inkâr edilmiş olana (Hz. Nuh&#39;a) bir mükâfat olarak.</p><p>54 KAMER-15: Ve andolsun ki Biz, onu (o gemiyi) bir âyet (ibret) olarak bıraktık. Buna rağmen tezekkür eden (ibret alan) var mı?</p><p>54 KAMER-16: Öyleyse inzarım (uyarılarım) ve azabım nasıl oldu?</p><p>54 KAMER-17: Ve andolsun ki Biz, Kur&#39;ân&#39;ı, zikir için kolaylaştırdık. Buna rağmen tezekkür eden (ibret alan) var mı?</p><p>54 KAMER-18: Ad (kavmi) de yalanladı. Öyleyse inzarım (uyarılarım) ve azabım nasıl oldu?</p><p>54 KAMER-19: Muhakkak ki Biz, onların üzerine uğursuzluğu (felâketleri), gün boyu devam eden sarsaran rüzgârı (çok şiddetli, uğultulu ve çok soğuk bir kasırga) gönderdik.</p><p>54 KAMER-20: (Öyle bir rüzgâr ki) insanları, sanki kökünden koparılmış hurma kütükleri gibi (havaya fırlatıp) atar.</p><p>54 KAMER-21: Öyleyse inzarım (uyarılarım) ve azabım nasıl oldu?</p><p>54 KAMER-22: Ve andolsun ki Biz, Kur&#39;ân&#39;ı zikir için kolaylaştırdık. Buna rağmen tezekkür eden (ibret alan) var mı?</p><p>54 KAMER-23: Semud (kavmi) de uyarıları yalanladı.</p><p>54 KAMER-24: O zaman şöyle dediler: “Bizden biri olan bir beşere mi? Biz, ona mı tâbî olacağız? O taktirde muhakkak ki biz, gerçekten dalâlet ve çılgınlık içinde oluruz.”</p><p>54 KAMER-25: Zikir, aramızdan ona mı ilka edildi (ulaştırıldı)? Hayır o, haddini aşan bir yalancıdır.</p><p>54 KAMER-26: Haddini aşan yalancı kimdir, yarın bilecekler.</p><p>54 KAMER-27: Muhakkak ki, onlara fitne (imtihan) olsun diye o dişi deveyi gönderen Biziz. Artık onları gözle (akıbetlerini bekle) ve sabret.</p><p>54 KAMER-28: (Beldedeki) suyun, (deve ile) onlar arasında taksim edildiğini (nöbetleşe içileceğini) onlara haber ver. İçecek olanların hepsi, sırası gelince hazır olur.</p><p>54 KAMER-29: Bir süre sonra arkadaşlarını çağırdılar (deveyi öldürmesini istediler). Bunun üzerine o, ileri atıldı sonra da (onu) kesti.</p><p>54 KAMER-30: Öyleyse inzarım (uyarılarım) ve azabım nasıl oldu?</p><p>54 KAMER-31: Muhakkak ki Biz, onların üzerine tek bir sayha (korkunç ses dalgası) gönderdik. Böylece onlar, ufalanmış kuru ot gibi oldular.</p><p>54 KAMER-32: Ve andolsun ki Biz, Kur&#39;an&#39;ı zikir için kolaylaştırdık. Buna rağmen tezekkür eden (ibret alan) var mı?</p><p>54 KAMER-33: Lut (A.S)&#39;ın kavmi de uyarıları yalanladı.</p><p>54 KAMER-34: Muhakkak ki Biz, onların üzerine helâk edici bir kasırga gönderdik. Seher vaktinde Lut (A.S)&#39;ın ailesi hariç, onları kurtardık.</p><p>54 KAMER-35: Katımızdan bir ni&#39;met olarak, şükreden kimseyi işte Biz, böyle mükâfatlandırırız.</p><p>54 KAMER-36: Ve andolsun ki, Lut (A.S), onları “şiddetli azabımızla yakalamamız” konusunda uyardı. Fakat onlar, bu uyarılardan şüphe ettiler.</p><p>54 KAMER-37: Ve andolsun ki, kötü amelleri için ondan misafirlerini ısrarla istediler. Bunun üzerine onların gözlerini silip yok ettik. Öyleyse inzarımı (uyarılarımı) ve azabımı tadın!</p><p>54 KAMER-38: Ve andolsun ki, onları sabahleyin daimî bir azap yakaladı.</p><p>54 KAMER-39: Öyleyse inzarımı (uyarılarımı) ve azabımı tadın!</p><p>54 KAMER-40: Ve andolsun ki Biz, Kur&#39;ân&#39;ı zikir için kolaylaştırdık. Buna rağmen tezekkür eden (ibret alan) var mı?</p><p>54 KAMER-41: Ve andolsun ki, firavun ailesine de uyarılar geldi.</p><p>54 KAMER-42: Âyetlerimizin hepsini yalanladılar. Bu sebeple onları üstün kudret sahibinin yakalayışı ile yakalayıp aldık (helâk ettik).</p><p>54 KAMER-43: (Ey Mekkeliler!) Sizin kâfirleriniz, onlardan (yalanlayan kavimlerden) daha mı hayırlı, yoksa sizin için semavî kitaplarda beraat mı var?</p><p>54 KAMER-44: Yoksa: “Biz, hepimiz yardımlaşan (yenilmeyen) bir toplumuz.” mu diyorlar?</p><p>54 KAMER-45: Yakında hepsi hezimete uğratılacak ve arkalarına dönecekler (kaçacaklar).</p><p>54 KAMER-46: Hayır, onlara vaadedilen (azap), o saattir (kıyâmet vaktidir). Ve o saat, daha korkunç ve daha dehşetlidir.</p><p>54 KAMER-47: Muhakkak ki mücrimler (suçlular), dalâlet ve çılgınlık içindedir.</p><p>54 KAMER-48: O gün yüz üstü (sürünerek) ateşe sürüklenirler. “Sekarın (alevli ateşin) dokunuşunu tadın!” (denir).</p><p>54 KAMER-49: Muhakkak ki Biz, herşeyi, bir kaderle (takdir edilmiş olarak) yarattık.</p><p>54 KAMER-50: Ve Bizim emrimiz, tek bir emirden başka bir şey değildir, gözün bir anlık bakışı gibidir.</p><p>54 KAMER-51: Ve andolsun ki, sizin gibi olanları helâk ettik. Buna rağmen tezekkür eden (ibret alan) var mı?</p><p>54 KAMER-52: Ve onların yaptıkları herşey (semavî) kitaplarda vardır.</p><p>54 KAMER-53: Ve küçük büyük herşey yazılmıştır.</p><p>54 KAMER-54: Muhakkak ki takva sahipleri, cennetlerde ve nehir kenarlarındadır.</p><p>54 KAMER-55: Kudret Sahibi Melik&#39;in huzurunda, sadıklar makamındadır.</p></div>
</body>
</html>
