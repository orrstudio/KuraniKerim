<!doctype html>
<html>
<head>
  <meta http-equiv="content-type" content="text/html; charset=utf-8">
  <title>57 HADÎD</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>57 HADÎD</h1><br/><p>57 HADÎD-1: Semalarda ve arzdaki herşey Allah&#39;ı tesbih etti (ve etmektedir). Ve O; Azîz&#39;dir, Hakîm&#39;dir.</p><p>57 HADÎD-2: Semaların ve arzın (yeryüzünün) mülkü O&#39;nundur. Hayata getirir ve öldürür. Ve O, herşeye kaadirdir.</p><p>57 HADÎD-3: O, evveldir (ilktir) ve ahirdir (sondur), zahirdir (alâmetleri tüm varlıklarda görünendir) ve bâtındır (gizli olandır). Ve O, herşeyi en iyi bilendir.</p><p>57 HADÎD-4: Gökleri ve yeri 6 günde yaratan O&#39;dur. Sonra arşın üzerine istiva etti. Arza gireni ve ondan çıkanı ve semadan ineni ve orada uruç edeni (yükseleni) bilir. Ve siz nerede iseniz O, sizinle beraberdir. Ve Allah, sizin yaptıklarınızı en iyi görendir.</p><p>57 HADÎD-5: Göklerin ve yerin mülkü O&#39;nundur. (Bütün) işler Allah&#39;a döndürülür.</p><p>57 HADÎD-6: Geceyi, gündüzün içine sokar. Ve gündüzü, gecenin içine sokar. Ve O, sinelerde olanı (sırları, niyetleri, düşünceleri) en iyi bilendir.</p><p>57 HADÎD-7: Allah&#39;a ve O&#39;nun Resûlü&#39;ne îmân edin. Ve sizi vekil kıldığı şeylerden infâk edin. Böylece sizden âmenû olup infâk edenler için büyük ecir vardır.</p><p>57 HADÎD-8: Ve size ne oluyor ki, Allah&#39;a inanmıyorsunuz. Ve resûl, sizi Rabbinize îmân etmeniz için çağırıyor. Eğer siz inananlarsanız Allah, sizin (daha önce Rabbinizi tasdik etmiş olduğunuz) misakinizi almıştı.</p><p>57 HADÎD-9: Sizi karanlıklardan nura çıkarmak için kuluna açık âyetler indiren O&#39;dur. Ve muhakkak ki Allah, sizin için elbette Rauf&#39;tur, Rahîm&#39;dir.</p><p>57 HADÎD-10: Ve size ne oluyor ki, Allah&#39;ın yolunda infâk etmiyorsunuz? Göklerin ve yerin mirası Allah&#39;ındır. İçinizden, fetihten önce infâk eden ve savaşanlar, işte onlar, daha sonra (fetihten sonra) infâk eden ve savaşanlarla bir değildir, onlardan daha yüksek (azamî) derece sahibidirler. Ve Allah, hepsine hüsna&#39;yı vaadetti. Ve Allah, yaptıklarınızdan en iyi haberdar olandır.</p><p>57 HADÎD-11: Kim ki Allah&#39;a (Allah için) güzel bir borç verir, o taktirde o (borç), ona kat kat ödenir. Ve onun için kerim ecir vardır.</p><p>57 HADÎD-12: O gün, mü&#39;min erkekleri ve mü&#39;min kadınları, nurları önlerinde ve sağlarında koşarken görürsün. Bugün sizin müjdeniz, orada ebediyyen kalacağınız, altından nehirler akan cennetlerdir. İşte o, fevzül azîmdir (en büyük kurtuluştur).</p><p>57 HADÎD-13: Münafık erkeklerin ve münafık kadınların, âmenû olanlara: “Bizi bekleyin, sizin nurunuzdan bir parça alalım.” diyeceği gün, onlara: “Haydi arkanıza dönün ve nur arayın.” denir. Artık onların arasına, kapısı olan bir duvar çekilmiştir. Onun iç kısmında, orada rahmet ve onun dış tarafında, ondan (duvardan) önce azap vardır.</p><p>57 HADÎD-14: Onlara seslenirler: “Biz, sizinle beraber olmadık mı?” (Onlar): “Evet, fakat siz kendinizi fitneye düşürdünüz, beklediniz ve şüphe ettiniz. Allah&#39;ın emri (ölüm emri) gelinceye kadar emaniyye sizi aldattı. Ve garur (aldatanlar, şeytan ve avaneleri), sizi Allah ile (Allah “Gafur&#39;dur, Rahîm&#39;dir, sizi affeder.” diyerek) aldattı.” dediler.</p><p>57 HADÎD-15: Artık o gün, sizden bir fidye (bedel) alınmaz (kabul edilmez) ve kâfirlerden de. Sizin mevanız (sığınağınız) ateştir, sizin mevlânız (dostunuz) odur. Ve ne kötü varış yeri.</p><p>57 HADÎD-16: Allah&#39;ın zikri ile ve Hakk&#39;tan inen şeyle (Allah&#39;ın nurları ile), âmenû olanların (Allah&#39;a ulaşmayı dileyenlerin) kalplerinin huşû duyma zamanı gelmedi mi? Kendilerine daha önce kitap verilip de böylece üzerinden uzun zaman geçince, artık (zikri unuttukları için) kalpleri katılaşan kimseler gibi olmasınlar. Onlardan çoğu fasıklardır.</p><p>57 HADÎD-17: Allah&#39;ın, arzı, ölümünden sonra ona hayat vererek dirilttiğini bilin. (Böylece) âyetleri size açıklamış olduk. Umulur ki, böylece siz akıl edersiniz.</p><p>57 HADÎD-18: Muhakkak ki, sadaka veren erkekler ve sadaka veren kadınlar ve Allah&#39;a (Allah için) güzel borç verenler (sadakalar ve borçlar) onlara kat kat ödenir. Ve onlar için kerim ecir vardır.</p><p>57 HADÎD-19: Ve, Allah&#39;a ve O&#39;nun Resûl&#39;üne inananlar, işte onlar, onlar sıddıklardır ve şehitlerdir. Rab&#39;lerinin yanında onların ecirleri ve nurları vardır. Ve inkâr edenler ve âyetlerimizi yalanlayanlar, işte onlar cahîm (alevli ateş) halkıdır.</p><p>57 HADÎD-20: Dünya hayatının oyun, eğlence ve bir süs olduğunu bilin, aranızda bir övünme ve mal ve evlât çokluğudur. (Dünya hayatı), yağmurun bitirdiği, ekincinin hoşuna giden ekin gibidir. Bir süre sonra kurur, böylece onu sararmış görürsün. Sonra da o çöp olur. Ahirette şiddetli azap, Allah&#39;tan mağfiret ve Allah&#39;ın rızası vardır. Ve dünya hayatı aldatıcı metadan başka bir şey değildir.</p><p>57 HADÎD-21: Rabbinizden mağfirete ve genişliği, yeryüzü ve gökyüzünün genişliği kadar olan, Allah&#39;a ve O&#39;nun Resûl&#39;üne inananlar için hazırlanmış olan cennete (kavuşmak için) yarışın. İşte bu, Allah&#39;ın fazlıdır. Onu dilediğine verir. Ve Allah, büyük fazl sahibidir.</p><p>57 HADÎD-22: Yeryüzünde ve kendi nefslerinizde, sizlere isabet eden bir musîbet yoktur ki, onu yaratmamızdan önce kitapta yazılmamış olsun. Muhakkak ki bu, Allah&#39;a kolaydır.</p><p>57 HADÎD-23: Sizin elinizden çıkan şeye üzülmemeniz ve size verilen şeyle sevinmemeniz (övünmemeniz) içindir. Ve Allah, böbürlenen ve çok övünenlerin hiçbirini sevmez.</p><p>57 HADÎD-24: Onlar ki cimrilik ederler ve insanlara da cimriliği emrederler. Ve kim dönerse, o taktirde muhakkak ki Allah; O, Ganî&#39;dir (zengindir), Hamid&#39;dir (hamdedilendir).</p><p>57 HADÎD-25: Andolsun ki resûllerimizi beyyinelerle (açık delillerle, ispat vasıtaları ile) gönderdik. Ve onlar ile beraber kitabı ve mizanı indirdik ki insanlar arasında adaletle hükmetsinler diye. Ve içinde kuvvetli sertlik bulunan demiri indirdik. Ve onda insanlar için pekçok menfaatler (faydalar) vardır. Ve (bu), gaybda (görmeden) kendisine ve resûllerine yardım edecek olan kimseleri, Allah&#39;ın bilmesi (belli etmesi) içindir. Muhakkak ki Allah; Kavî&#39;dir (güçlüdür, kuvvetlidir), Azîz&#39;dir.</p><p>57 HADÎD-26: Ve andolsun ki, Hz. Nuh&#39;u ve Hz. İbrâhîm&#39;i gönderdik. Ve onların zürriyetlerinden nebîler kıldık. Ve kitap (verdik). Böylece onlardan bir kısmı hidayete erenlerdir ve onların çoğu fasıklardır.</p><p>57 HADÎD-27: Sonra onların izleri üzerine resûllerimizi ardarda gönderdik. Ve Meryemoğlu İsa (A.S)&#39;ı gönderdik ve O&#39;na İncil&#39;i verdik. Ve O&#39;na tâbî olanların kalplerinde refet (şefkat) ve rahmet kıldık. Ve onlar, O&#39;na ruhbanlık ihdas ettiler. Biz, Allah&#39;ın rızasını ibtiga etmekten başkasını onlara farz kılmadık. Oysa O&#39;na hakkıyla riayet etmediler. Böylece onlardan, âmenû olanların ecirlerini verdik ve onlardan çoğu fasıklardı.</p><p>57 HADÎD-28: Ey âmenû olanlar (ölmeden önce Allah&#39;a ulaşmayı dileyenler), Allah&#39;a karşı takva sahibi olun. Ve O&#39;nun Resûl&#39;üne îmân edin ki, size rahmetinden iki kat versin. Ve sizin için, onunla beraber yürüyeceğiniz nur kılsın (versin). Ve sizi mağfiret etsin (günahlarınızı sevaba çevirsin). Ve Allah; Gafur&#39;dur, Rahîm&#39;dir.</p><p>57 HADÎD-29: Kitap ehlinin (fasık olmaları), Allah&#39;ın fazlından hiçbir şeye güç yetiremeyeceklerini ve fazlın, Allah&#39;ın elinde (kudretinde) olduğunu ve onu dilediğine vereceğini bilmedikleri içindir. Ve Allah, büyük fazl sahibidir.</p></div>
</body>
</html>
