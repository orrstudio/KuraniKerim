<!doctype html>
<html>
<head>
  <meta http-equiv="content-type" content="text/html; charset=utf-8">
  <title>67 MULK</title>
  <meta name="generator" content="CherryTree">
  <link rel="stylesheet" href="res/styles4.css" type="text/css" />
</head>
<body>
<div class='page'><h1 class='title'>67 MULK</h1><br/><p>67 MULK-1: Mülk elinde (kudretinde) olan O (Allah) Mübarek&#39;tir. Ve O, herşeye kaadirdir.</p><p>67 MULK-2: “Sizin hanginizin en güzel ameli yapacağını” imtihan etmek için ölümü ve hayatı yaratan O&#39;dur. Ve O; Aziz&#39;dir, Gafûr&#39;dur.</p><p>67 MULK-3: Gökleri yedi tabaka (7 kat) olarak yaratan O&#39;dur. Rahmân&#39;ın yaratmasında bir uyumsuzluk göremezsin. Haydi bakışını çevir (tekrar bak), bir yarık (çatlak) görüyor musun?</p><p>67 MULK-4: Sonra iki defa daha bakışını çevir (bak). Bakışın aciz ve yorgun olarak sana (geri) döner.</p><p>67 MULK-5: Ve andolsun ki, dünyanın semasını kandillerle süsledik. Ve onları, şeytanlar için (atılacak) taşlar kıldık. Ve onlar için alevli ateşin azabını hazırladık.</p><p>67 MULK-6: Ve Rab&#39;lerini inkâr edenler için cehennem azabı vardır. Ve (o), ne kötü varış yeri!</p><p>67 MULK-7: Oraya (cehenneme) atıldıkları zaman onun kaynayan korkunç sesini (gürlemesini) işittiler.</p><p>67 MULK-8: (Cehennem) nerede ise öfkesinden çatlayacak gibi olur. Oraya herbir grup atılışında onun (cehennemin) bekçileri onlara: “Size nezir (uyarıcı) gelmedi mi?” diye sordu.</p><p>67 MULK-9: Onlar (cehenneme atılanlar) dediler ki: “Evet, bize nezir gelmişti. Fakat biz onu yalanladık ve Allah hiçbir şey indirmemiştir, siz ancak büyük bir dalâlet içindesiniz, dedik.”</p><p>67 MULK-10: Ve: “Eğer biz işitmiş veya akıl etmiş olsaydık, alevli ateş halkı arasında olmazdık.” dediler.</p><p>67 MULK-11: Böylece günahlarını itiraf ettiler. Artık ateş ehli (Allah&#39;ın rahmetinden) uzak olsun.</p><p>67 MULK-12: Muhakkak ki onlar, gaybda Rab&#39;lerine huşû duyarlar. Onlar için mağfiret ve büyük ecir vardır.</p><p>67 MULK-13: Ve sözünüzü gizleyin veya onu açıklayın. Muhakkak ki O (Allah), gönüllerde olanı en iyi bilendir.</p><p>67 MULK-14: Yaratan (yarattığını) bilmez mi? Ve O; Lâtif&#39;tir, Habîr&#39;dir (haberdar olandır).</p><p>67 MULK-15: Arzı size zelil kılan (boyun eğdiren) O&#39;dur. Artık onun omuzlarında (üzerinde, dağlarda, ovalarda) dönüp dolaşın ve O&#39;nun rızkından yeyin. Ve neşir (yeniden var olup huzurunda toplanma) O&#39;nadır.</p><p>67 MULK-16: Gökyüzündeki Kişinin (Allah&#39;ın), o (yer) sallandığı zaman sizi, yere geçirmesinden (geçirmeyeceğinden) emin mi oldunuz?</p><p>67 MULK-17: Veya gökyüzünde olan Kişinin (Allah&#39;ın) sizin üzerinize (taş yağdıran) fırtına göndermesinden (göndermeyeceğinden) emin mi oldunuz? O taktirde uyarım nasılmış, yakında öğreneceksiniz (bileceksiniz).</p><p>67 MULK-18: Ve andolsun ki, onlardan öncekiler de yalanladılar. O zaman azabım nasıl oldu?</p><p>67 MULK-19: Onlar, üstlerinde sıra sıra süzülerek kanat çırpan kuşları görmüyorlar mı? Onları Rahmân&#39;dan başkası tutmuyor. Muhakkak ki O, herşeyi en iyi görendir.</p><p>67 MULK-20: Veya Rahmân&#39;dan başka size yardım edecek olan bu askerler kimdir? Kâfirler sadece gurur (aldanma) içindeler.</p><p>67 MULK-21: Ya da eğer (Allah), onun rızkını tutarsa (keserse), sizi rızıklandıracak olan bu kişiler kimlerdir? Hayır, onlar haddi aşmada ve (haktan) uzak olmakta ısrarla devam ettiler.</p><p>67 MULK-22: Öyleyse yüzüstü sürünerek yürüyen kimse mi daha çok hidayete ermiştir, yoksa Sıratı Mustakîm üzerinde düzgün (dimdik, seviyeli) yürüyen mi?</p><p>67 MULK-23: De ki: “Sizi inşa eden (yoktan yaratıp var eden) ve size işitme, görme ve idrak etme hassalarını veren O&#39;dur. Ne kadar az şükrediyorsunuz?”</p><p>67 MULK-24: De ki: “Sizi yeryüzünde çoğaltıp yayan O&#39;dur. Ve O&#39;na haşrolunacaksınız (huzurunda toplanacaksınız).”</p><p>67 MULK-25: Ve: “Eğer siz, (sözünüzde) sadıksanız, bu (azap) vaadiniz ne zaman?” derler.</p><p>67 MULK-26: De ki: “Bu ilim ancak Allah&#39;ın indindedir. Ve ben sadece (Allah&#39;ın azabını) açıkça bildiren bir nezirim (uyarıcıyım).”</p><p>67 MULK-27: Fakat onu (azabı), yakın olarak gördükleri zaman inkâr edenlerin yüzleri karardı. Ve onlara: “Bu sizin kendisini davet ettiğiniz (ne zaman diye sorduğunuz) azaptır.” denildi.</p><p>67 MULK-28: De ki: “Gördünüz mü, şâyet Allah, beni ve benimle beraber olanları helâk etse veya bize rahmet etse, bundan sonra kâfirleri elîm azaptan kim kurtarır?”</p><p>67 MULK-29: De ki: “O, Rahmân&#39;dır, O&#39;na îmân ettik (âmenû olduk) ve O&#39;na tevekkül ettik.” Artık açıkça dalâlette olan kimdir, yakında bileceksiniz.</p><p>67 MULK-30: De ki: “Gördünüz mü, şâyet sizin suyunuz yerin altına geçse, o zaman size akarsuyu kim getirir?”</p></div>
</body>
</html>
